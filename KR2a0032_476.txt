# -*- mode: mandoku-view -*-
#+TITLE: 宋史
#+DATE: 2018-03-31 09:03:31.543490
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷四百七十六
<pb:KR2a0032_WYG_476-1a>¶
欽定四庫全書¶
　宋史卷四百七十六¶
元中書右丞相總裁托克托等修¶
¶
　列傳第二百三十五¶
¶
叛臣中¶
¶
¶
李全上¶
¶
李全者濰州北海農家子同産兄弟三人全鋭頭蠭目¶
權譎善下人以弓馬趫㨗能運鐵槍時號李鐡槍初大¶
元兵破中都金主竄汴賦歛益横遺民保巖阻思亂於¶
<pb:KR2a0032_WYG_476-1b>¶
是劉二祖起泰安掠淄沂二祖死霍儀繼之彭義斌石¶
珪夏全時青裴淵葛平楊徳廣王顯忠等附之楊安兒¶
起掠莒宻展徽王敏為謀主母舅劉全為帥汲君立王¶
琳閻通董友張正中孫武正等附之餘寇蠭起大元兵¶
至山東全母及其兄死焉全與仲兄福聚衆數千劉慶¶
福國安用鄭衍徳田四于洋洋弟潭等咸附之大元兵¶
退金乃遣完顔霆為山東行省洪果為經歴官將花帽¶
<pb:KR2a0032_WYG_476-2a>¶
軍三千討之敗安兒于闌頭滴水斷其南路安兒輕舸¶
走即墨金人募其頭千金舟人斬以獻安兒無子從子¶
友偽稱九大王不閑軍務安兒妹四娘子狡悍善騎射¶
劉全收潰卒奉而統之稱曰姑姑衆尚萬餘掠食至磨¶
旗山全以其衆附楊氏通焉遂嫁之全合軍與霆戰又¶
敗霆驍將張恵望見全躍馬赴之槍及全若有縶其馬¶
足而止者全得收餘衆保東海劉全分軍駐崓上霍儀¶
攻沂州不下霆自清河出徐州斬儀潰其衆彭義斌歸¶
李全洪果者即阿嚕逹霆即李二措賜姓完顔恵號賽¶
<pb:KR2a0032_WYG_476-2b>¶
張飛燕俠士也此數人者出没島崓寳貨山委而不得¶
食相率食人有沈鐸者鎮江武鋒卒也亡命盗販山陽¶
誘致米商斗米輙售數十倍知楚州應純之償以玉貨¶
北人至者輙舍之又説純之以歸銅錢為名弛度淮之¶
禁来者莫可遏安兒之未敗也有意歸宋招禮宋人定¶
逺民季先者嘗為大俠劉佑家厮養隨佑部綱客山陽¶
安兒見而説之處以軍職安兒死先至山陽夤緣鐸得¶
<pb:KR2a0032_WYG_476-3a>¶
見純之道豪傑願附之意時江淮制置李珏淮東安撫¶
崔與之皆令純之沿江增戍恐不能禦乃命先為機察¶
諭意羣豪叙復鐸為武鋒軍副將辟楚州都監與髙忠¶
皎各集忠義民兵分二道攻金先遂以李全五千人附¶
忠皎合兵攻尅海州糧援不繼退屯東海全分兵襲破¶
莒州禽金守富察李家别將于洋克宻州兄福克青州¶
始授全武翼大夫京東副總管純之見北軍屢捷宻聞¶
于朝謂中原可復時頻嵗小稔朝野無事丞相史彌逺¶
鍳開禧之事不明招納宻勅珏及純之慰接之號忠義¶
<pb:KR2a0032_WYG_476-3b>¶
軍就聽莭制於是有㫖依武定軍生券例放錢糧萬五¶
千人名忠義糧於是東海馬良髙林宋徳珍䓁萬人輻¶
凑漣水鐸納之全與劉全俱起羡心焉嘉定十一年五¶
月己丑全軍至漣水邀先白事楚城取器甲金穀議再¶
攻海州純之厚勞全金玉器用及其下有差六月全圍¶
海城金經略阿布哈額布勒䓁固守不下七月合鄆單¶
邳徐兵来援全與戰于髙橋不勝退守石秋分兵襲宻¶
<pb:KR2a0032_WYG_476-4a>¶
州擒洪果械至楚城是冬徙屯淮隂之龜山十二年山¶
東来歸者不止權楚州梁丙無以贍先懇丙請預借两¶
月然後帥所部五千并良等萬人往宻州就食不許請¶
速遣全代領其衆又不許丙以石珪權軍務珪乃奪運¶
糧之舟二月庚辰率軍二萬度淮大掠丙調王顯臣髙¶
友趙邦永以兵逆之至南度門顯臣敗友邦永遇珪下¶
馬與作山東語皆不復戰丙窘乃遣全出諭之時金人¶
圍淮西急馬司都統李慶宗戍濠出戰喪騎三千珪及¶
張春皆有亡失帥司調全與先珪軍援盱眙全亦欲自¶
<pb:KR2a0032_WYG_476-4b>¶
試親往東海㸃軍赴之癸亥遇金人于嘉山戰小捷三¶
月先軍進駐天長全進駐盱眙鼎立以待金人乙酉全¶
至渦口值金將赫舍哩約赫徳名盧鼔槌者將濟全與¶
其將鹿仙掩之金兵溺淮者數千俘獲甚衆壬辰與阿¶
哈戰于化陂湖大捷殺金數將得其金牌追至曺家莊¶
而還三圍俱觧全喪失亦衆阿哈者金所謂四駙馬也¶
全進逹州刺史妻楊氏封令人六月金元帥張林以青¶
<pb:KR2a0032_WYG_476-5a>¶
莒宻登莱濰淄濵棣寧海濟南十二州来歸始林心存¶
宋及洪果敗意决而未能逹㑹全還濰州上冢揣知林意¶
乃薄兵青州城下陳説國家威徳勸林早附林恐全誘¶
已猶豫未納全約挺身入城惟數人從林乃開門納之¶
相見甚歡謂得所托置酒結為兄弟全既得林要領附¶
表奉十二州版籍以歸表辭有云舉諸七十城之全齊¶
歸我三百年之舊主表馮垍所作也秋授林武翼大夫¶
京東安撫兼總管其餘授官有差進全廣州觀察使京¶
東總管劉慶福彭義斌皆為統制增放二萬人錢糧徙¶
<pb:KR2a0032_WYG_476-5b>¶
屯楚州先是制置使賈渉以朝命督戰許殺金太子者¶
賞莭度使殺親王承宣使殺駙馬觀察使全致所得金¶
牌于渉云殺四駙馬所獲者渉上于朝乞如約賞之故¶
全有是受而四駙馬實不死也十一月大雨雪淮氷合¶
全請於制府曰每恨泗州阻水今如平地矣請取東西¶
城自效制府遣就盱眙劉琸議琸集諸將燕全時青夏¶
全咸願以長槍三千人從夜半度淮潜向泗之東城將¶
<pb:KR2a0032_WYG_476-6a>¶
踏濠冰傅城下掩金人不備俄城上荻炬數百齊舉遥¶
謂曰賊李三汝欲偷城耶天黑故以火燭之全知有備¶
引去十三年趙拱以朝命諭京東過青厓崓嚴實求内¶
附拱與定約奉實欵至山陽舉魏博恩徳懷衛開相九¶
州来歸渉再遣拱往諭配兵二千全亦請往渉不能止¶
乃帥楚州及盱眙忠義萬餘人以行拱説全曰將軍提¶
兵度河不用而歸非示武也今乘勢取東平可乎於是¶
全合林軍得數萬襲東平之城南金參政䝉古剛帥衆¶
守東平全以三千人金銀甲赤幟遶濠躍馬索戰時大¶
<pb:KR2a0032_WYG_476-6b>¶
暑全見城阻水矢石不能及乃與林夾汶水而砦中通¶
浮梁来往一夕汶水溢漂大水斷浮梁全首尾幾絶盖¶
金人堰汶水而決之也詰旦金騎兵三百奄至全欣然¶
上馬帥帳前所有騎赴之殺數人奪其馬逐北抵山谷¶
上有龍虎上將軍者貫銀甲揮長槊盛兵以出旁有繡¶
旗女將馳槍突鬬㑹諸將至㧞全以出乃退保長清縣¶
精鋭喪失大半統制陳孝忠死焉林兵還青州全所攜¶
<pb:KR2a0032_WYG_476-7a>¶
鎮江軍五百人多怨憤全乃分隸拱使先歸而以餘衆¶
道滄州假鹽利以慰贍之龍虎上將軍者東平副帥旺¶
阿布達女將者劉莭使女也全至楚州屬召先赴行在全¶
自渦口之㨗有輕諸將心獨先嘗䇿戰勛威望不下已¶
患之乃隂結制帥所任吏莫凱使譛先先卒全喜而心¶
益貳渉乘先死欲收其軍輟統制陳選往漣水以總之¶
先黨裴淵宋徳珎孫武正及王義深張山張友拒而不¶
受潜迎石珪于盱眙奉為統帥珪道楚城渉不知覺及¶
選還渉恥之乃謀分珪軍為六請于朝出修武京東路¶
<pb:KR2a0032_WYG_476-7b>¶
鈐轄印告各六授淵䓁使之分統謂可&KR0262;其縱淵䓁陽¶
受命渉即聞于朝謂六人已順從珪無能為矣其後有¶
教令皆不納然後知淵䓁猶主珪渉恐甚全結府吏伺¶
知之乃見渉請討珪渉未有處議者請以全軍布南度¶
門移淮隂戰艦陳于淮岸以示珪有備然後命一將招¶
珪軍来者增錢糧不至罷支衆心一&KR0262;珪黨自離渉用¶
其䇿珪技果窮珪素通好於大元至是殺淵而挾武正¶
<pb:KR2a0032_WYG_476-8a>¶
徳珍與其謀主孟導歸大元漣水軍未有所屬全求併¶
將之客有請以附淮將者曰使南將主北軍則淮楚為¶
一渉然之且曰先在時有三千虛籍今當遣眀亮覈實¶
因可省費全聞之即獻計曰全若朝將此軍夕與覈除¶
虚籍因卑辭獻珍具以自結渉不能郤遂以付全翼日¶
復命曰初謂有虚額昨夕細㸃萬五千人之外尚溢十¶
數名渉始悟全見紿他日議更遣幕屬㸃之吏亟報全¶
全忽狀白渉昨夕三鼓漣水告警云金人萬餘在邳州¶
全思漣水去邳咫尺既無險阻城壁復敝一被攻劫則¶
<pb:KR2a0032_WYG_476-8b>¶
直臨淮靣罪在全矣深夜不敢驚制使已調七千人迎¶
敵矣渉知全詐因寢㸃軍之議全又白制府請于朝以¶
劉全為總管駐揚州分數千兵從之而將其衆十一月¶
丁未全遊金山作佛事以薦國殤知鎮江府喬行簡駕¶
方舟逆之大合樂以饗之總領程覃迭為主禮務誇北¶
人以繁盛全請所狎娼覃不與全歸語其徒曰江南佳¶
麗無比須與若䓁一到始造舭&KR2917;舟謀爭舟楫之利焉¶
<pb:KR2a0032_WYG_476-9a>¶
十四年正月金人將南来全請於渉欲與劉琸共圖泗¶
州以伐其謀渉許之全兵至盱眙度淮攻克泗州之西¶
城入城布守琸徙盱眙芻粟以實之防城之具俱撤以¶
往為必守之計未幾盧鼓槌来取西城全盛兵出戰大¶
敗統制頼興死全閉城自守眀日復戰不勝全遁歸資¶
糧器械悉以委敵金人既陷蘄州扈再興趙范及其弟¶
葵邀擊于天長全隨行襲金人後謁而賀曰二監軍已¶
立大功乞以餘冦付全追之然全追之不甚力亦以是¶
進承宣使十五年二月琸再取西城盧鼓槌背城力戰¶
<pb:KR2a0032_WYG_476-9b>¶
戒恵必獲全不獲則斬恵數嘗敗全于山東而不能獲¶
每歎曰天假此賊事未可量及聞盧鼓槌言自度進未¶
必獲退復受戮即陳躍馬奔全壁棄所執兵請降全掖¶
而起之相與歡甚不數日恵戲下數千人皆潜至全與¶
恵歸請于制置司官之令自總一軍膠西當登寧海之¶
衝百貨輻凑全使其兄福守之為窟宅計時互市始通¶
北人尤重南貨價增十倍全誘商人至山陽以舟浮其¶
<pb:KR2a0032_WYG_476-10a>¶
貨而中分之自淮轉海逹于膠西福又具車輦之而税¶
其半然後從聽往諸郡貿易車夫皆督辦於林林不能¶
堪林財計仰六鹽場福恃其弟有大造于林又欲分其¶
半林許福恣取鹽而不分塲福怒曰若背恩耶待與都¶
統提兵取若頭爾林懼愬于制置司渉宻召林戲下問¶
之福伏兵于途以伺林覺不追於是李馬兒説林歸大¶
元福狼狽走楚州冬加全招信軍莭度林猶遣渉書詆¶
全眀已非叛渉以咎全全請為朝廷取之乃提師駐海¶
州以廹林渉間道遣黥胥王翊閻瓊勞林林泣涕道其¶
<pb:KR2a0032_WYG_476-10b>¶
故翊歸全使人殺諸塗全攻林急林走全遂入青州十¶
六年二月渉勸農出郊暮歸入門忠義軍遮道渉使人¶
語楊氏楊氏馳出門佯怒忠義而揮之道開渉乃入城¶
自是以疾求去甚力五月被召卒秋全新置忠義軍籍¶
初渉屯鎮江副司八千人于城中翟朝宗統之分帳前¶
忠義萬人屯五千城西趙邦永髙友統之屯五千淮隂¶
王暉及于潭統之所以制北軍也全輕鎮江兵且以利¶
<pb:KR2a0032_WYG_476-11a>¶
啗其統制陳選及趙興使不為己患唯忌帳前忠義乃¶
數稱髙犮䓁勇遇出軍必請以自隨渉不許全每燕戲¶
下并召渉帳前將校帳前亦願隷焉然未能合也及丘¶
夀邁攝帥事全忽請曰忠義烏合尺籍鹵莾莫若别置¶
新籍一納諸朝一申制閫一留全所庶功過有攷請給¶
無弊夀邁善而諾之全乃合帳前忠義悉籍之盡統其¶
軍時人莫悟十一月許國自武階換朝議大夫淮東安¶
撫制置使命下聞者驚異先是國奉祠家食數言全必¶
反欲傾渉而代之㑹召國奏事國疏全姦謀甚深反狀¶
<pb:KR2a0032_WYG_476-11b>¶
已著非有豪傑不能消彌盖自鬻也至是喬行簡為吏¶
部侍郎上疏論國望輕不宜帥淮不報山陽參幕徐晞¶
稷雅意開閫及聞國用晞稷闕望乃謄國奏注釋以寄¶
全全得報不樂是冬大元將李二措及邳州守致書海¶
州欲附宋全戲下周岊得之即以報全全喜遣王喜兒¶
以兵二千應接而已繼之二措納喜兒而囚之全兵欲¶
攻邳四靣阻水二措積勁弩備之全不得進合兵索戰¶
<pb:KR2a0032_WYG_476-12a>¶
全敗欲還楚州㑹濵棣有亂乃引兵趨山東十七年正¶
月國之鎮楊氏郊迓國辭不見楊氏慚以歸國既視事¶
痛抑北軍有與南軍競者無曲直偏坐之犒賚十裁七¶
八全自山東致書于國國誇於衆曰全仰我養育我略¶
示威即奔走不暇矣全固留青州國不能致四月全遣¶
小吏再致書國喜曲加勞接即日真補承信郎冀結其¶
心小吏曰小吏奉書而遽得命諸將校謂何不受歸語¶
其徒以為笑國見全無来期數致厚餽邀全議事㑹劉¶
慶福亦使人覘國意向國左右知之語覘者曰制置無¶
<pb:KR2a0032_WYG_476-12b>¶
害汝䓁意慶福以報全全集將校曰我不參制閫則曲¶
在我今不計生死必往見八月全上謁賔贊戒全曰莭¶
使當庭趨制使必免禮及庭趨國端坐納全拜不為止¶
全退怒曰庭參亦常禮全歸本朝拜人多矣但恨汝非¶
文臣本與我䓁汝向以淮西都統謁賈制帥亦免汝拜¶
汝有何勛業一旦位我上便不相假借耶全赤心報朝¶
廷不反也國繼設盛㑹宴全遺勞加厚全終不樂國之¶
<pb:KR2a0032_WYG_476-13a>¶
客章夢先主幕議慶福謁見夢先責客將令隔簾貎喏¶
慶福不能堪國以名馬十餘噭遺全不受國固遣全俟¶
其充斥階庭伺&KR0049;移時而復郤之如是者半月卒不受¶
全欲往青州懼國苛留自計曰彼所爭者拜也拜而得¶
志吾何愛焉更折莭為禮因㑹席間出劄白事國見其¶
細故判從之全即席再拜謝自是動息必請得請必拜¶
國大喜語家人曰吾折伏此虜矣義斌求趙邦永来山¶
東全為白之國諾邦永乘間告國曰邦永若去制使誰¶
與處國曰我自能兵爾毋過慮邦永泣而辭之全遂往¶
<pb:KR2a0032_WYG_476-13b>¶
青州十一月國集两淮馬歩軍十三萬大閲楚城之外¶
以挫北人之心楊氏及軍校留者恐其圖已内自為備¶
寳慶元年湖州人潘甫與其從弟丙壬起兵宻告全黨¶
于山陽全黨欲坐致成敗然其謀而不助之力甫歸隂¶
勒部曲及聚販鹽盗至千餘結束如北軍率衆揚言自¶
山陽来擁立濟王事見竑傳時全圖國之意已决遣慶¶
福還楚城使為亂或教楊氏畜一妄男子間指謂人曰¶
<pb:KR2a0032_WYG_476-14a>¶
此宗室也至語郡僚曰㑹令汝為朝士潜約盱眙四軍¶
相應忠義統領王文信有衆八百渉徙刺揚州强勇軍¶
國之聚兵大閲文信在焉慶福與謀令歸襲揚州别遣¶
將劫寳應事濟即揮衆度江盱眙四將不從於是慶福¶
䓁謀中輟止欲快意於許國焉計議官苟夢玉知之以¶
告國國曰但使反反即殺我豈文儒不知兵耶夢玉懼¶
禍及已求檄往盱眙復告慶福曰制帥欲圖汝两為自¶
結之計乙卯國晨起莅事忽露刃充庭客駭走國厲聲¶
曰不得無禮矢巳及顙流血蔽靣國走亂兵悉害其家¶
<pb:KR2a0032_WYG_476-14b>¶
大縱火焚官寺两司積蓄盡入賊親兵數十人翼國登¶
城樓縋城走伏道堂中宿焉時四眀人姚翀通判青州¶
全豫令還山陽及漣水而復止之至是擁翀入城與通¶
判宋恭喝犒南北軍使歸營是日慶福首殺夢先以報¶
貎喏之辱戒諸軍毋害苟夢玉家護以五十兵初國倚¶
揚州強勇軍統制彭興及淮西親兵將趙社朱虎等為¶
腹心至是首降賊且助為亂惟丁勝張世雄沈興杜靖¶
<pb:KR2a0032_WYG_476-15a>¶
毗富道不屈或與賊巷戰興手殺賊將馬良賊黨得志¶
更相賀獨張正忠歎曰若曹不識事體朝廷豈置汝耶¶
王文信復獻計慶福曰我偽作重傷提本部軍歸揚州¶
楊守必不疑我生縛守以其城獻慶福喜夜飲而遣之¶
丙辰許國縊于途丁巳文信將至揚州其徒有亡入城¶
告變者時揚之兵皆在楚知州兼提㸃刑獄汪統㑹同¶
官議鈴轄趙拱曰若不納則文信必曰我歸營何故見¶
拒將借是以魚肉城外之民拱素善文信請説止其兵¶
而以單騎入俟入城而殺之然後撫其兵領往盱眙分¶
<pb:KR2a0032_WYG_476-15b>¶
隸張范戲下統喜遣之遇文信于十里頭置酒相勞苦¶
文信偽為裹創狀拱曰忠義反楚州揚州人見忠義暮¶
歸豈不相疑不若暫駐兵城外然後同見提刑提刑急¶
欲知楚州事也文信不疑聫騎入城坐客次拱先入勸¶
統收戮之統躊躇不敢發劉全知其謀帥甲士突入郡¶
堂厲聲曰王統領好人提刑不必疑請出受參統不得¶
已出而犒之劉全以兵翼之出館其家詰旦統未有處¶
<pb:KR2a0032_WYG_476-16a>¶
拱又請引文信出城與議回屯楚州文信知事泄拱就¶
出劉全亦請從至平山堂文信責拱賣己欲殺之拱曰¶
爾謀如此三城人命何辜我已存三城人身死無憾然¶
我死汝八百家老幼在城豈得生耶文信及其衆動色¶
文信劉全遂還楚州時盱眙總管夏全聞山陽得志亦¶
懷異圖劉琸厚賂之乃止及文信亂琸懼夏全復動乃¶
使卞整將兵三千視之使不敢動整以邀文信為辭引¶
兵還揚州因偽言盱眙失守卞整為亂於是揚州復震¶
城門晝閉彌逺懼激他變欲姑事涵忍而後圖之謀帥¶
<pb:KR2a0032_WYG_476-16b>¶
莫可以徐晞稷嘗倅楚州守海州得全歡心晞稷亦勇¶
往乃授淮東制置使令屈意撫全時慶福以事濟報全¶
全又牒義斌䓁曰許國謀反已伏誅矣爾軍並聼我莭¶
制義斌得牒大罵曰逆賊背國厚恩擅殺制使此事皆¶
因我起我必報此讐呼趙邦永曰趙二汝南人正湏爾¶
眀此事乃斬齎牒人南向告天誓衆見者憤激全自青¶
州至楚城佯責慶福不能彈壓致忠義之鬨斬數人請¶
<pb:KR2a0032_WYG_476-17a>¶
待罪朝廷未之詰趙范時知揚州兼提㸃刑獄得制置¶
印于潰卒中以授晞稷全遣騎逆晞稷己夘晞稷入楚¶
城劉全躍馬登郡㕔晞稷迎之全及門下馬拜庭下晞¶
稷降䓁止之賊衆乃悦四月潘壬變姓名至楚州將度¶
淮而北小校明亮獲之械送行在伏誅甲午時青使人¶
偽為金兵道邳州出漣水奪金田租而伏騎八百翼旦¶
全引二百騎度淮與鬬伏發全敗圍之慶福以兵往拔¶
全出全與慶福俱重傷歸楚州丁勝張世雄欲乘全敗¶
舉兵追北軍晞稷止之全後知其謀對晞稷詰之二人¶
<pb:KR2a0032_WYG_476-17b>¶
不為屈然懼禍及已晞稷乃潜授世雄勝軍統制敎使¶
逃而陽索之北軍追世雄世雄且戰且走得逹揚州晞¶
稷初至楚緩急相濟如囚趙社逐朱虎賊尚知畏屢令¶
全還戰馬軍器于制司全唯唯退招姚翀及將校飲酒¶
酣全曰制司追我戰馬軍器若何忽有將校曰當時忠¶
義只百十人其他軍皆南軍乘勢將帶若潰將何以還¶
一人曰制司必欲追之不若有官者棄官無官者歸山¶
<pb:KR2a0032_WYG_476-18a>¶
東為百姓一人抵掌憤然使全反全陽罵之翀以告晞¶
稷翼日全見晞稷求納官晞稷撫之而去自是不復誰¶
何其後至以恩府稱全恩堂稱楊氏而手足倒置矣軍¶
器庫止餘槍干數千全復取去全欲戰艦晞稷使擇二¶
䑹全移出淮河使軍習之初楚城之將亂也有吏竊許¶
國書篋二以獻慶福皆機事慶福賞盗篋者五百千未¶
之閲全始發緘使家僮讀之有廟堂遺國書令圖全者¶
全大怒又有苟夢玉書即以慶福謀告國者全始惡夢¶
玉反覆夢玉知之時已被堂召亟辭全如京己夘全餽¶
<pb:KR2a0032_WYG_476-18b>¶
餞夢玉如平時潜殪諸十里之郊復出榜捕害夢玉者¶
全往青州五月丁夘全取東平不克戊寅劉全以券易¶
制司錢不如欲復謀亂楊氏出二千緡觧之乃止全引¶
兵攻恩州明日義斌出兵與全鬪全敗義斌以千五百¶
騎追之獲馬二千匹皆揚州强勇軍馬也慶福往救又¶
敗全退保山崮抽山陽忠義以北楊氏及劉全皆欲親¶
赴之㑹全遣人求晞稷書與義斌連和乃止義斌納全¶
<pb:KR2a0032_WYG_476-19a>¶
降兵兵勢大振進攻真定降金將武仙衆至數十萬致¶
書㳂江制置使趙善湘曰不誅逆全恢復不成但能遣¶
兵扼淮進據漣海以蹙之斷其南路如此賊者或生禽¶
或斬首惟朝廷所命賊平之後收復一京三府然後義¶
斌戰河北盱眙諸將襄陽騎士戰河南神州可復也時¶
四總管亦各遣計議官致書乞助討賊范亦以為言不¶
報全貽書制置司誣義斌叛晞稷繳逹之時朝廷知義¶
斌之功憚全未欲行賞未幾義斌俟命不至拓地而北¶
與大元兵戰于内黄之五馬山大元兵説之降義斌厲¶
<pb:KR2a0032_WYG_476-19b>¶
聲曰我大宋臣且河北山東皆宋民義豈為他臣屬耶¶
遂死之戲下王義深䓁復歸全全使人説時青附已餽¶
金五百两青見義斌死乃附全自移屯淮隂全招青入¶
城飲折俎銅券二千他餽稱是恩徧麾下人人喜悦晞¶
稷宴青全餽折俎如前全將往山東以南軍九百從官¶
犒鐡錢劵人五千全犒銅錢三倍許擕南貨免税於是¶
請行者不已得千人以俱晞稷又以千八百人繼之二¶
<pb:KR2a0032_WYG_476-20a>¶
年春趙范奉祠林珙知揚州權提㸃刑獄全北剽山東¶
南假宋以疑大元且仰食㑹金與大元爭大名全得往¶
来經理三月丙辰𦍤大元兵攻青州全大小百戰終不¶
利嬰城自守大元築長圍夜布狗砦糧援路絶全遣小¶
校周興祖縋城雜採樵者走楚州發援兵終不能支全¶
與福謀福曰二人俱死無益也汝身係南北輕重我當¶
死守孤城汝間道南歸提兵赴援可尋生路全曰數十¶
萬勍敵未易支也全朝出則城夕䧟不如兄歸於是全¶
止而福行朝廷初以力未能討故用晞稷調護及𫝊全¶
<pb:KR2a0032_WYG_476-20b>¶
被圍稍欲圖賊晞稷畏懦幸全未歸以苟嵗月朝廷方¶
謀易帥劉琸乆在盱眙雅意建閫又見賊勢稍孤意功¶
名可立使鎮江副都統彭&KR1496;延譽京師自謂素撫鎮江¶
三萬人足用且得四總管歡心討賊有餘力朝廷信之¶
&KR1496;亦垂涎代琸從㬰尤力九月以琸知楚州兼淮東制¶
置使&KR1496;代知盱眙晞稷不知也己亥晞稷以户部侍郎¶
召未幾出知袁州十一月壬子𦍤琸至楚州心知不能¶
<pb:KR2a0032_WYG_476-21a>¶
制馭四總管惟以鎮江兵自隨時青在淮隂琸恐其移¶
屯叛己不召也夏全請從琸素畏全狡亦俾㽞盱眙&KR1496;¶
自揣資望視琸更淺曰琸之止夏全是欲遺患盱眙也¶
琸猶憚夏全我何能用乃激夏全曰楚城賊黨不滿三¶
千徤將又在山東劉制使圖之收功在旦夕太尉曷不¶
往赴事㑹何端坐為夏全欣然領兵徑入楚城青亦自¶
淮隂復移屯城内琸且駭且恐勢不容郤復就二人謀¶
焉時傳全已死福欲分兵赴援兵少卒不往甲子琸令¶
夏全盛陳兵楚城賊黨震恐楊氏遣人賂夏全求緩師¶
<pb:KR2a0032_WYG_476-21b>¶
乃止¶
　宋史卷四百七十六¶
