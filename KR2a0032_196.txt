# -*- mode: mandoku-view -*-
#+TITLE: 宋史
#+DATE: 2018-03-31 09:03:35.621548
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷一百九十六
<pb:KR2a0032_WYG_196-1a>¶
欽定四庫全書¶
　宋史巻一百九十六¶
元中書右丞相總裁托克托等修¶
¶
　兵志第一百四十九¶
¶
兵十(遷補之制屯戍之制)¶
¶
遷補之制自殿前侍衛馬歩軍校每遇大禮後各以次¶
遷謂之轉員轉員至軍都指揮使又遷則遥領刺史又¶
遷為廂都指揮使遥領團練使員溢即從上罷軍職為¶
正團練使刺史之本任或有他州總管鈐轄其老疾若¶
<pb:KR2a0032_WYG_196-1b>¶
過失者為御前忠佐馬軍都軍頭副軍頭隸軍頭司其¶
黜則為外州馬歩軍都指揮使凡軍主闕以軍都指揮¶
使逓遷餘闕以諸軍都虞候指揮使副指揮使行首軍¶
使副行首副兵馬使十将逓遷凡将校一軍營止補十¶
人其廂都指揮使軍都指揮使都虞候指揮使營主其¶
一即闕其三殿前左右班都虞候遥領刺史即與捧日¶
軍都指揮使通以次遷捧日龍衛廂都指揮使仍遥領¶
<pb:KR2a0032_WYG_196-2a>¶
團練使若員溢即為正刺史補外他如諸軍例逓遷凡¶
列校轉補有司先闕走躍上下馬次出指二十歩掩一¶
目試之左右各五占數為見物武藝弓射五斗弩彍一¶
石五斗槍刀手稍練負罪不至徒年未高或雖年高而¶
無疾精力不耗者竝取之凡諸軍轉員後取殿前指揮¶
使長入祗候填行門取東西班長入祗候殿侍諸班直¶
充諸班押班諸軍将校者皆親閲前一日命入内都知¶
或押班一人勾當御藥院内侍一人同軍頭引見司較¶
定弓弩斗力標誌之凡弓弩藝等者人占其一至日引¶
<pb:KR2a0032_WYG_196-2b>¶
見弓弩列置殿前命取一以射軍頭引見司専視喝箭¶
以奏如喝失當即奏改正入内都知或押班同勾當御¶
藥院内侍殿上察視如引見司不覺舉亦奏改正槍刀¶
手喝勝負若喝不以實并引見司失覺舉竝劾其罪太¶
平興國九年上詣崇政殿轉改諸軍将校自軍都指揮¶
使以下員僚以上皆按名籍騐勞績而升陟之凡數日¶
而畢内外感悦乃謂宰臣等曰朕遷轉軍員先取其循¶
<pb:KR2a0032_WYG_196-3a>¶
謹能御下者武勇次之若不自謹飭則其下不畏憚雖¶
有一夫之勇亦何所用咸平三年五月上御便殿遷補¶
軍職凡十一日而畢自神衛右第二軍都指揮使恩州¶
刺史周訓而下逓遷者千三十一人四年十二月帝謂¶
呂䝉正曰選衆求才誠非易事朕常孜孜詢訪冀有所¶
得向求於軍校中超擢八九人委以方任其間王能魏¶
能頗甚宣力陳興張禹珪亦有能名䝉正等曰才難求¶
備今㧞十得五有以見陛下知臣之明也五年帝謂知¶
樞密院周瑩曰國朝之制軍員有闕但權領之三嵗一¶
<pb:KR2a0032_WYG_196-3b>¶
遷補未及期以功而授止奉朝請而巳今闕員處則乏¶
人部轄湏當例與轉補於是召瑩等至便殿按軍籍次¶
補其屯戍於外及軍額在下素不該恩例亦漙及之凡¶
再旬方畢景徳二年四月帝曰殿前諸班侍衛馬歩諸¶
軍及軍頭司諸軍員因衰病或以他事出補外職率皆¶
臨事奏裁殊無定制可條其所入職名類例以聞又曰¶
近累有諸處立功指揮使未可别加遷擢皆特補本軍¶
<pb:KR2a0032_WYG_196-4a>¶
都虞候舊無此職名盖權宜加置若後有闕不湏復補¶
又曰内外諸軍所闕小校儻以名次遷補或慮不能盡¶
得武幹之士自今竝令閲試武藝遷擢為之大中祥符¶
四年七月詔曰自來轉補軍員皆是議定降宣命訖方¶
引見轉補其間有老病不任職者臨時易之無由整齊¶
經汾陰大禮應殿前馬歩軍諸班諸軍員竝分作甲次¶
於崇政殿逐人唱名引見朕自視之有不任職者當於¶
不係禁軍處優與安排免轉員之際旋議改易八月詔¶
殿前侍衛馬軍歩軍司所管内外禁軍軍員自來補轉¶
<pb:KR2a0032_WYG_196-4b>¶
體例不一未得均平朕夙夜思之今來該汾陰轉員可¶
立定久逺規制其馬軍歩軍自指揮使以下各别轉補¶
皆令自下而升仍将殿前侍衛馬軍歩軍司所轄軍分¶
各衮同轉補如馬軍軍員自近下補至拱聖即䨇取之¶
以分補捧日龍衛其近下軍分有闕即却自捧日龍衛¶
䨇取升一員資補塡其歩軍有闕填補竝凖此又詔所¶
議改更轉補軍員職名恐諸軍未喻可降宣命云殿前¶
<pb:KR2a0032_WYG_196-5a>¶
侍衛馬歩軍司自來多是龍衛更轉入捧日并神衛更¶
入天武之類是致難得出職久成沉滯今來轉員出自¶
朕意竝各與分兩頭遷改其龍衛更不入捧日并神衛¶
更不入天武其捧日龍衛闕於拱聖内隔間取人分頭¶
充填其拱聖闕即将驍騎雲騎分頭轉入其天武神衛¶
闕於神勇内隔間取人分頭充填其神勇闕即将宣武¶
充填其宣武闕取殿前歩軍司虎翼充填已上如取盡¶
指定軍員即轉巳次軍員充填所有寧朔軍分次第請¶
受并轉員出入今後竝特與依驍勝體例施行六年十¶
<pb:KR2a0032_WYG_196-5b>¶
月詔諸班直并馬歩軍事軍員其諸班捧日龍衛天武¶
神衛五頭下出入外其御龍諸直作一處轉員僚直拱¶
聖驍騎雲騎驍勝武騎寧朔神騎巳上軍額軍員作一¶
處挨排逓遷水軍神勇宣武殿前司虎翼衛聖歩軍司¶
虎翼奉節廣勇神射巳上軍額軍員作一處挨排轉補¶
事内殿前指揮使押班至都知只本班轉其神衛廣勇¶
神射已下至軍使都頭即逐指揮内逓遷内有年及六¶
<pb:KR2a0032_WYG_196-6a>¶
十巳下者竝勾押赴闕令殿前司看驗聞奏當議相度¶
安排所有副兵馬使副都頭員闕仍取捧日龍衛神勇¶
十將充填餘竝從之内神衛水軍第一指揮令立充神¶
衛水軍指揮殿前司上虎翼第二歩軍司上虎翼第一¶
並立充虎翼水軍指揮依舊係逐司管押其神衛水軍¶
見管軍員先自奉節補入多不㑹舟楫並一齊轉上外¶
却將虎翼水軍兩指揮㑹水軍員與神衛水軍共三指¶
揮一處衮轉如轉至神衛水軍指揮使除年老病患依¶
例出職安排外更不轉上天禧元年十月以御前忠佐¶
<pb:KR2a0032_WYG_196-6b>¶
郭豐等六人竝受將軍初軍頭司定年老負犯者将黜¶
之帝以其久居武列命寘環衛其帯遥郡者與大将軍¶
不帯遥郡者與将軍天聖六年将轉員樞密院奏諸軍¶
将校有因循不敢戢士者請諭殿前馬歩軍司密以名¶
聞八年詔殿前侍衛司同定内外諸軍排立資次景祐¶
二年詔緣邊就糧兵有員闕奏以舊人次遷康定元年¶
詔三路就糧將校半以次遷半遣自京師又詔陕西土¶
<pb:KR2a0032_WYG_196-7a>¶
兵校長遣自京師情不諳逹自今悉就本路通補慶歴¶
四年詔捧日天武選退将校超三資餘超二資悉補外¶
職五年真定府定州路都總管司奏奉詔閲教軍士選¶
補階級弓射九斗至一石距堋七十歩至百歩射最親¶
者為第一等其閲教時弓不必引滿力競即發務在必¶
中伏緣舊例軍中揀節級以挽彊引滿為勝今一旦取¶
射親者為第一等其弓力止九斗一石箭㽞三兩指而¶
退素習挽强引滿之士於理未便詔諸軍選節級用舊¶
例遇閲教即如近制皇祐元年詔諸路就糧兵闕将校¶
<pb:KR2a0032_WYG_196-7b>¶
湏轉補滿三年聽遷又詔将帥麾下兵非有戰功毋得¶
請遷隸上軍嘉祐二年詔京東教閲本城騎射威邊威¶
勇壮武自初募置即給皷旗閲教以代禁軍如有員闕¶
聽逓遷至副指揮使止轉補後滿三嵗闕三分巳上即¶
舉行其指揮使闕即歩軍司補之至和三年詔親從官¶
入殿滿八年者補節級從樞密院之請也治平元年選¶
諸班直長行洎禁軍副兵馬使巳上有材武者得七十¶
<pb:KR2a0032_WYG_196-8a>¶
人帝臨軒親閲喻天武右第三軍都指揮使王秀曰爾¶
武藝雖不中格而有戰功且能恪守法度其以爾為正¶
刺史務勤乃職無負朕之委寄也又喻散直都虞候胡¶
從内殿直副都知張思曰爾能勤以持身忠以事上治¶
軍又皆整肅其以從為内園使思為崇儀副使自餘擢¶
遷有差二年詔廣南教閲忠敢澄海一營者即本營逓¶
遷两營巳上者營三百人補五人二百人至三百人補¶
三人二百人以下補二人百人以下補一人止於副指¶
揮使凡逓遷補三嵗五階闕二三階闕一即補四年詔¶
<pb:KR2a0032_WYG_196-8b>¶
自今一營及二百五十人巳上置校十人闕三人即補¶
二百五十人巳下置校七人闕二人即補京師非轉員¶
并諸道就糧竝凖此令凡軍頭十將節級轉補謂之排¶
連有司按籍閲試如列校轉員法弓射六斗弩彍一石¶
七斗槍刀手稍練竝取之如舊不試武技者即逓遷其¶
不教閲廂軍節級則其半逓遷其半取伉健未嘗犯徒¶
刑角力勝者充治平四年有司言軍士闕額多而将校¶
<pb:KR2a0032_WYG_196-9a>¶
衆請以實領兵數制將校額第其遷補並通領五都之¶
事乃詔二百五十人以上補指揮使十人以下七人闕¶
二人者以次補補十将者馬軍四十人歩軍如馬軍之¶
數而加其一焉百五十人以上者三十人闕五人者以¶
次補不及百五十人者如舊格補單將二十人熙寧二¶
年樞密院請自今捧日龍衛天武神衛廂都指揮使闕¶
無當次遷者並虚之其諸軍都指揮使都虞候當遷者¶
闕多則間一名補轉兼以次職事吐渾等軍都指揮使¶
都虞候闕者虛其闕六月詔河東陕西就糧軍士將校¶
<pb:KR2a0032_WYG_196-9b>¶
其間材効之人孤逺無由自逹有司審度其有軍功驍¶
勇者以名聞當擢寘班行以備夲路任使四年詔諸班¶
直嘗備宿衛病告滿尚可療者殿前指揮使補外牢城¶
指揮使餘以為捧日天武第五軍押營奉錢三千者予¶
五百二千以下者予三百六年詔軍校老而諳部轄者¶
優假之雖疾不至罷癃或未七十猶堪任事者勿罷即¶
法雖當㽞而不能部轄者以聞當議處之廂軍十月詔¶
<pb:KR2a0032_WYG_196-10a>¶
軍士選為節級取兩嘗有功者功等以先後又等以重¶
輕又等以傷多者為上七年詔十將以下當轉資而不¶
欲者凡一資以功者賜帛五十匹技優者十匹六月詔¶
在京轉員諸軍都虞候巳上至軍都指揮使以軍功當¶
遷而願以授子孫者聼視其秩有差八年轉員帝親閲¶
凡三日舊制捧日都虞候四人至是補者五人而馬軍¶
都指揮使闕驍騎二人以捧日一人補驍騎軍主餘四¶
人如故則次軍皆不得遷乃補四人者皆為馬歩軍副¶
都軍頭舊龍衛拱聖驍騎武騎寧朔神騎為一百三十¶
<pb:KR2a0032_WYG_196-10b>¶
一營今省為五十營而馬軍指揮以下巳補八十一營¶
補外尚有溢員乃詔所省營未移併者凡四十三每營¶
權置下名指揮使副指揮使各一軍使三以便逓遷九¶
年將轉員樞密院奏換官稍優軍校由行伍有功不久¶
乃至團練使帝曰祖宗以來軍制固有意凡隸在京殿¶
前馬歩軍司所統諸營置軍都指揮使都虞候分領之¶
凡軍事止責分領節制之人責之既嚴則遇之不得不¶
<pb:KR2a0032_WYG_196-11a>¶
優至若諸路則軍校不過各領一營不可比也呉充等¶
以本大末小對帝然之因言周室雖盛成康之後寖以¶
衰㣲本朝太平百有餘年由祖宗法度具在豈可輕改¶
也元豐元年詔禁軍排連者三分其人以其一取立功¶
額外人二分如令簡試十二月詔諸軍軍使都頭以下¶
竝充兵額正副指揮使以上置於額外軍行則分押諸¶
隊又詔内殿直以下諸班直闕按籍闕二分者虛其闕¶
四之一二分以上亦如之不及二分補其半餘並闕之¶
四年詔五路衮轉土軍與諸路不衮轉禁軍法十将副¶
<pb:KR2a0032_WYG_196-11b>¶
都頭副兵馬使都軍頭使並如令自副都指揮使至都¶
虞候嘗轉資者間以賜帛巳賜帛乃遷五年詔以諸路¶
教閲廂軍為下禁軍排連如禁軍法七年樞密院言騎¶
軍諸營諸班直以年勞升至軍使者甚衆無闕可補詔¶
捧日龍衛拱聖驍騎雲騎驍勝權置下名軍使凡二百¶
四十員拱聖驍騎雲騎權置副兵馬使凡九十員以處¶
之元祐元年樞密院奏諸軍將年七十若有疾假滿百¶
<pb:KR2a0032_WYG_196-12a>¶
日不堪療者諸廂軍指揮使除諸衛大將軍致仕諸軍¶
都指揮使諸班直都虞候帯遥郡除諸衛將軍致仕諸¶
班直上四軍除屯衛拱聖以下除領軍衛仍並以有功¶
勞者為左無功勞者為右從之二年樞密院言舊例行¶
門對御呈試武藝並臨時特旨推恩前期未嘗按試至¶
日旋乞増加斗力或渉唐突因以抵罪請於轉員前一¶
日按定斗力從之四月樞密院言舊例諸班直長行補¶
諸軍員僚並取入班及轉班二十年年四十以上人迨¶
元豐四年以闕額數多乃特詔減五年繫一時之命今¶
<pb:KR2a0032_WYG_196-12b>¶
諸軍員僚溢額儻不定制即異時遷補不行若便依限¶
年舊法又慮未有合該出職之人請於三次漸次増及¶
舊例年限從之五年樞密院言轉員馬軍指揮使以下¶
至副兵馬使人數溢額轉遷不行詔權置下名軍使一¶
百七十人副兵馬使一百七十五人又言禁軍大閲請¶
以匹帛銀楪支賜罷轉資從之六年又言應排連長行¶
充承局押官者先取年五十五以下有戰功公據者仍¶
<pb:KR2a0032_WYG_196-13a>¶
以戰功多少得功先後傷中輕重為次事等而俱無傷¶
中則以事藝營名為次從之紹聖二年詔將來轉員換¶
前班人竝從元豐轉員令仍不得過一百二十人元祐¶
所限人數比試家状指揮勿用三年樞密院進呈轉員¶
及行門試武藝換前班㽞住等條例曽布言國初以來¶
皆靣問其所欲察相人才或換官或遷將校或再任此¶
則威福在人主以至唐突或放罪或行法亦視其情状¶
而操縱之元祐改法乃令大閹與三司軍頭司先指試¶
定但對御引呈依拍定等第推恩殊失祖宗馭衆之法¶
<pb:KR2a0032_WYG_196-13b>¶
不許唐突例坐徒罪兼决責人員皆非舊法唐突人雖¶
有理亦不施行緣情輕者放罪重者取旨自有舊額先¶
朝燕逹林廣嘗唐突當降配先帝釋之後皆為名将至¶
情重則杖脊配嶺表者有王明者住㽞呌呼云若不得¶
換前班乞納命管軍賈逹乞重配先帝亦貸之但降一¶
等與換外官如此故人知恩威皆自人主出豈可一切¶
付之有司帝悦詔令並依元豐以前條例施行五年馬¶
<pb:KR2a0032_WYG_196-14a>¶
歩軍司言三路衮轉軍員請依元豐七年詔應三月一¶
日後續有得功嵌補升名并改轉名職自充下名者並¶
依先補名次各理降宣月日以為髙下審㑹給據候再¶
經衮轉即依嵌補升轉名次高下轉那自今三路軍員¶
衮轉亦如之詔侍衛馬歩軍司自今開具合轉補職名¶
申樞密院降宣餘竝從之七月軍頭司引見殿前馬歩¶
軍司揀到御龍諸直人材事藝應格並補逐直将虞候¶
賜杖子一名開弓偃身不應法黜之八月樞密院言轉¶
員旁通格捧日天武不帯遥刺軍都指揮使換左藏庫¶
<pb:KR2a0032_WYG_196-14b>¶
使仍除遥刺殿前班不帯遥刺都虞候換左藏庫使看¶
詳殿前班帯遥郡都虞候係與捧日帯遥郡軍都指揮¶
使理先後相壓轉遷其不帯遥郡殿前班都虞候捧日¶
軍都指揮使換官班合一等推恩欲殿前班不帯遥郡¶
都虞候依捧日不帶遥郡軍都指揮使換官又拱聖神¶
勇與驍騎巳下軍分有異其逐軍都虞候指揮使理難¶
一等換官欲拱聖神勇都虞候依舊換拱備庫使外驍¶
<pb:KR2a0032_WYG_196-15a>¶
騎雲騎宣武都虞候換左藏庫副使拱聖神勇指揮使¶
換内殿承制捧日天武神龍衛指揮使皆係上四軍其¶
捧日天武換西京左藏庫副使龍神衛換内殿承制比¶
捧日天武隔两官理有未均欲神龍衛指揮使拱供備¶
庫副使又殿前班上名副都知換供備庫副使下名副¶
都知換内殿承制自來以左右第一第二班為資次欲¶
第一班換供備庫副使第二班換内殿承制又換前班¶
差遣州總管以下並以五路緣邊為優諸路為次正團¶
練使州總管正刺史州鈐轄諸司使副都巡檢使駐泊¶
<pb:KR2a0032_WYG_196-15b>¶
都監内殿承制崇班巡檢州都監供奉官至借職教押¶
軍隊指使看詳諸司使副巳上差遣見依格施行外承¶
制以下欲依今來轉員所差遣例又拱聖神勇驍騎雲¶
騎宣武軍都指揮使換文思仍除遥刺巳帯者依舊御¶
龍直都虞候文思使帯遥刺者依舊内殿直两次都虞¶
候換左藏庫使一次文思使帯遥刺者依舊看詳拱聖¶
神勇與驍騎以下軍分有異兼御龍直都虞候遇轉員¶
<pb:KR2a0032_WYG_196-16a>¶
合次神勇軍都指揮使轉行及係環衛諸直人員最上¶
名人兼内殿直都虞候以次殿前班及轉員無闕合随¶
龍衛軍都指揮使轉行理難於驍騎雲騎宣武軍都指¶
揮使之下換官欲御龍直内殿直都虞候依格合換官¶
外竝除遥刺驍騎雲騎宣武軍都指揮使止與換文思¶
使更不除遥郡刺史内已帯遥刺者並依舊内殿前班¶
副都知並與換供備庫副使今馬歩軍諸指揮事藝髙¶
彊十将引見取㨂充員僚内弓箭手短一指箭人合降¶
一軍安排弩手括不發事體頗同并弩手堕箭與括不¶
<pb:KR2a0032_WYG_196-16b>¶
發亦同欲竝降一軍安排從之十一月樞密院言轉員¶
旁通冊内御龍直都虞候至副都頭換官惟指揮使上¶
两直與文思副使係降两資餘止降一資散員至金槍¶
都知副都知皆換内殿承制不惟職名有差自副都知¶
約六遷方轉都知兼東西班散直鈞容直係近下班分¶
副都知亦降都知一等換内殿崇班其東西班散直押¶
班與副都知職名不等兩經轉遷方入近下班分副都¶
<pb:KR2a0032_WYG_196-17a>¶
知理難與都知一等換内殿崇班又散指揮至鈞容直¶
指揮使並換供備庫副使緣東西班散直鈞容直遇轉¶
員止是遷入上班亦難一等換官詔御龍下兩直指揮¶
使換左藏庫副使散員散指揮散都頭散祗候金槍都¶
知換供備庫副使東西班散直押班換東頭供奉官東¶
西班指揮使換官依舊外散直鈞容直指揮使換左藏¶
庫副使緣轉員旁通册内未載雲武騎軍都指揮使轉¶
遷換官并恩例等詔竝依驍騎軍都指揮使格四年二¶
月軍頭司引見捧日等兵試藝帝於行間召邢斌韓扆¶
<pb:KR2a0032_WYG_196-17b>¶
問曰開弓猶有餘力乎各對願増二石二斗弓遣内侍¶
監定斗力授之射皆應法竝特充殿前指揮使賜緡錢¶
元符元年七月樞密院言将校軍頭十將各轉補者委¶
本将體量不掩眼試五次二十歩見若一次不同減五¶
歩掩一眼再試但兩眼共見二十歩或一眼全不見二¶
十歩仍試上下馬如無病切弓射五斗弩踏一石五斗¶
槍刀標牌手各不至生踈竝與轉補即有病切或精神¶
<pb:KR2a0032_WYG_196-18a>¶
尫悴或将校年六十九或經轉補後犯姦盗贓罪情罪¶
重以上雖該降竝隔下奏聽旨如差出者勾赴本将體¶
量在别州者報所在州體量排連長行充承局押官者¶
先取年五十五以下有兩次以上戰功人填闕六人更¶
取一名餘取年四十以上武藝髙彊無病切人試兩眼¶
各五次二十歩見者選拍内歩軍以闕六分為率先取¶
弓手一分次取弩手三分次取槍牌刀手二分更有零¶
分者依六分為率資次取㨂周而復始長行犯徒經決¶
及二年或軍人因犯移配杖罪經三年徒罪經四年或¶
<pb:KR2a0032_WYG_196-18b>¶
巳升揀軍分又經一年各無過犯竝聽排連不應充軍¶
人已投狀後審㑹取放逐便雖未給公慿其請給差使¶
並罷有違犯加凡人二等不應充軍人於法許逐便者¶
竝追納元請投軍例物訖報合屬去處給公慿放逐便¶
如非品官之家無例物囬納願依舊充軍者聽從之三¶
月禮部言檢㑹故事臣僚申請諸州軍府管押進奉衙¶
校等祖宗以來竝加散官自更官制階散竝罷既罷階¶
<pb:KR2a0032_WYG_196-19a>¶
散若與轉資似屬太優欲每轉一資支賜絹一十疋如¶
一名管押兩處只許就一處支給或一州一軍差二人¶
同押亦共與上件支賜若一員官两處進奉只随本官¶
合推恩處從一支給今押進奉皇帝登寳位禮物衙校¶
等欲依故例施行竝從之宣和七年十一月南郊制應¶
軍員送軍頭司未得與差遣者如後來别無過犯却與¶
差遣應廂軍人員補職及十五年未經遷補者令所屬¶
保明聞奏應禁軍廂軍因一犯濫情重不得補充人員¶
及逓遷資給者若經斷及五年不曽再犯及不曽犯贓¶
<pb:KR2a0032_WYG_196-19b>¶
委所在候排連日審實特與不礙遷補建炎紹興之間¶
排連轉員屢嘗損益而大率因於舊制乾道六年主管¶
侍衛馬軍司公事李顯忠言本司諸兵将官有闕自來¶
擇衆所推者不以次序上聞升遷比年湏自訓練官充¶
凖備将凖備將及二年升副将副将及二年升正将正¶
将及三年升統領官再及三年升統制官竊恐無以激¶
揚士氣請今後兵将官有闕不以年為限許本司銓量¶
<pb:KR2a0032_WYG_196-20a>¶
人材膽勇服衆上聞補用詔從其請此誠砥礪兵将之¶
良法也嘉定中樞密院言諸軍轉員遷補務在均一如¶
内諸班直循舊格排連積習既久往往超躐升轉後名¶
反居前列髙卞不倫甚失公平之意今參酌前後例格¶
均次資序其一曰内殿直左第一班副都知轉東西班¶
西第二都知内殿直左第二班副都知轉散直左班都¶
知其二曰散員左第二班副都知升内殿直左第一班¶
副都知散員右第一班副都知升内殿直左第一班副¶
都知其三曰散員右第一班副都知升内殿直右第一¶
<pb:KR2a0032_WYG_196-20b>¶
班副都知散員左第二班副都知升内殿直右第二班¶
副都知其四曰散指揮左第一班副都知升散員左第¶
一班副都知散指揮右第一班副都知升散員右第一¶
班副都知其五曰散指揮左第二班副都知升散員左¶
第二班副都知散指揮右第三班副都知升右第二班¶
副都知其六曰散都頭左班副都知升散指揮左第一¶
班副都知散都頭右班副都知升散指揮右第一班都¶
<pb:KR2a0032_WYG_196-21a>¶
知其七曰散祗候左班副都知升散指揮左第一班副¶
都知散祗候右班副都知升散指揮右第二班副都知¶
其八曰内殿直左第二班押班遷轉東西班西第一班¶
副都知内殿直右第一班押班轉東西班西第三班副¶
都知以上各係升四名外御龍直御龍左第一直十将¶
轉御龍弓箭直副都頭御龍直右第一直十将轉御龍¶
弩直副都頭御龍骨朶子直左第一直十将升御龍左¶
第一直十将御龍弩直左第一直十将升御龍弓箭左¶
第三直十将係各升六名於是超躐積習之弊盡革而¶
<pb:KR2a0032_WYG_196-21b>¶
為定制焉淳祐十一年御史臺條奏軍功賞格違法之¶
弊在法邊戍獲㨗竒功暴露撤戍者制閫軍師舉奏授¶
官必其人身親行陣有戰禦功今自守闕進勇副尉至¶
承信郎承節郎者其弊尤多迺以奉權要酬私恩或轉¶
售於人方等第功賞之初即竄名其中朝廷審核動渉¶
嵗年已無稽考甚至承受㕔吏厮卒之流足跡未嘗出¶
都門而沾親冒矢石往來軍旅之恩授以名器請申嚴¶
<pb:KR2a0032_WYG_196-22a>¶
師閫令立功人親授告身庶革冒濫寳祐五年樞密院¶
言應從軍職事必立戰功并隊伍中人㑹經拍試武藝¶
若訓練官以逓而升者或年限未及仍帯權字俟年及¶
方升正統制此定法也近年任子雜流冒授者纔無差¶
遣便請從軍繇統領至總管曽幾何時超躐而進甫得¶
總管却耻軍職輙稱私計不便或托父母老疾巧計離¶
軍又以筋力未衰求差正任甚非法意至咸淳中大将¶
若呂文德夏貴孫虎臣范文虎軰矜功怙寵慢上殘下¶
行伍功賞視為巳物私其族姻故舊俾戰士身膏於草¶
<pb:KR2a0032_WYG_196-22b>¶
莽而姦人坐竊其勲爵矣¶
屯戍之制凡遣上軍軍頭司引對賜以装錢代還亦入¶
見犒以飲食簡拔精鋭退其癃老至於諸州禁廂軍亦¶
皆戍更隸州者曰駐泊戍蜀将校不遣都虞候當行者¶
易管他營凡屯駐将校帯遥郡者以客禮見長吏餘如¶
屯駐将校凡駐泊軍若捍禦邊寇即總管鈐轄共議州¶
長吏等毋預事渉本城幷屯駐在城兵馬即知州都監¶
<pb:KR2a0032_WYG_196-23a>¶
監押同領若州與駐泊事相闗者公牒交報凡戍更有¶
程京東西河北河東陜西江淮兩浙荆湖川峽廣南東¶
路三年廣南西路二年陜西城砦巡檢并將領下兵半¶
年景祐元年詔若聞陕西戍卒多為大将選置麾下及¶
偏禆臨陣鮮得精鋭自随自今以全軍隸逐将毋得選¶
占三年詔廣桂荆潭鼎灃六州各置雄略一營與歸逺¶
軍更戍嶺外康定元年頒銅符木契傳信牌銅符上篆¶
刻曰某處發兵符下鑄虎豹為飾而中分之右符伍左¶
旁作虎豹頭四左符五右旁為四竅令可勘合又以篆¶
<pb:KR2a0032_WYG_196-23b>¶
文相向側刻十干字為號一甲己二乙庚三丙辛四丁¶
壬五戊癸左符刻十干半字右符止刻甲己等兩半字¶
右五符㽞京師左符降總管鈴轄知州軍官高者掌之¶
凡發兵樞密院下符一至五周而復始指揮三百人至¶
五千人用一虎一豹符五千人巳上用䨇虎豹符樞密¶
院下符以右符第一為始内匣中緘印之命使者齎宣¶
同下云下第一符發兵與使者復緘右符以還仍疾置¶
<pb:KR2a0032_WYG_196-24a>¶
聞所在籍下符資次日月及兵數毋得付所司其木契¶
上下題某處契中剖之上三枚中為魚形題一二三下¶
一枚中刻空魚令可勘合左旁題云左魚合右旁題云¶
右魚合上三枚㽞總管鈐轄官髙者掌之下一枚付諸¶
州軍城砦主掌之總管鈐轄發兵馬百人巳上先發上¶
契第一枚貯以韋囊緘印之遣指揮齎牒同往所在騐¶
下契與上契合即發兵復緘上契以還仍報總管鈐轄¶
其發第二第三契亦如之掌契官籍發契資次日月及¶
兵數以為騐傳信牌中為池槽藏筆墨紙令主将掌之¶
<pb:KR2a0032_WYG_196-24b>¶
每臨陣傳命書紙内牌中持報兵官復書事宜内牌中¶
而還主将密以字為號驗毋得漏泄軍中事呂夷簡言¶
自元昊反被邊城砦各為自守計萬一賊有奔衝即闗¶
輔驚擾雖夏竦等屯永興其實兵少自永興距鄜延環¶
慶諸路皆數百里設有急緩内外不能相救請募勇敢¶
士三萬訓以武技分置十隊以有謀勇者三人将之分¶
營永興西寇至則舉烽相應或乘勢討擊進退不以地¶
<pb:KR2a0032_WYG_196-25a>¶
分竝受夏竦等節制詔從之初趙元昊反以夏竦陳執¶
中知永興軍節度陕西諸軍久之無功乃析秦鳯涇原¶
環慶鄜延為四路以秦渭慶延知州分領本路馬歩軍¶
是嵗罷銅符木契詔曰陕西屯重兵整本路租税益以¶
内庫錢帛并西川嵗輸而軍儲猶不足宜度隙地為營¶
田務四路總管轉運悉兼領使慶厯二年詔已發士三¶
萬戍永興委總管司部分閲教嵗以八月遣萬五千人¶
戍涇原儀渭州鎮戎軍十二月以萬五千人代至二月¶
無警即還嵗以為常葛懐敏等䘮師命范仲淹韓琦龎¶
<pb:KR2a0032_WYG_196-25b>¶
籍復統四路軍期中覆不及者以便宜從事四年夏人¶
巳納欵乃罷四月帝謂輔臣曰湖廣擊蠻吏士方夏瘴¶
熱而罹疾者衆宜遣醫往為胗視六年詔騎軍以盛夏¶
出戍馬多道死自今以八月至二月遣發又詔廣南方¶
春瘴癘戍兵在邊者權休善地其自嶺外戍囬軍士予¶
休兩月李昭亮上言舊制調發諸軍先引見試以戰陣¶
遷補校長今或不暇試戰陣請選彊壮有武技者每十¶
<pb:KR2a0032_WYG_196-26a>¶
人引見轉資後遣詔可時契丹使來議闗南地朝廷經¶
制河北武備議者欲増兵屯程琳自大名府徙安撫陕¶
西上言曰河朔地方數千里連城三十六民物繁庶川¶
原坦平自景德以前邊數有警官軍雖衆罕有成功盖¶
定州真定府高陽闗三路之兵形勢不接召發之際交¶
錯非便況建全魏以制北方而兵隸定州真定府路其¶
勢倒置請以河朔兵為四路以鎮定十州軍為一路合¶
兵十萬人高陽闗十一州軍為一路合兵八萬人滄霸¶
七州軍為一路合兵四萬人北京九州軍為一路合兵¶
<pb:KR2a0032_WYG_196-26b>¶
八萬人其駐泊鈐轄都監各掌訓練使士卒習聞主将¶
號令急緩即成部分天子下其章判大名府夏竦奏鎮¶
定二路當内外之衝萬一有警各藉重兵控守要害迭¶
為應援若合為一則兵柄大重減之則不足以備敵又¶
滄州久隸高陽闗道里頗近瀕海斥鹵地形沮洳東北¶
三百里野無民居非賊蹊徑萬一有警可決漳御河東¶
灌塘淀隔越賊兵未易奔衝不必别建一路惟北京為¶
<pb:KR2a0032_WYG_196-27a>¶
河朔根本宜宿重兵控扼大河南北内則屏蔽王畿外¶
則聲援諸路請以大名府澶懐衛濵棣德愽州通利軍¶
建為北京路四路各置都總管副都總管一人鈐轄二¶
人都監四人平時秪以河北安撫使總制諸路有警即¶
北京置四路行營都總管擇嘗任兩府重臣為之議未¶
決竦入為樞密使賈昌朝判大名府復命規度昌朝請¶
如竦議惟保州沿邊巡檢并雄霸滄州界河二司兵馬¶
國初以來拓邊最號彊勁今未有所隸請立沿邊巡檢¶
司隸定州路界河司隸高陽關路於是下詔分河北兵¶
<pb:KR2a0032_WYG_196-27b>¶
為四路北京澶懐衛徳愽濵棣州通利保順軍合為大¶
名府路瀛莫雄霸貝冀滄州永靜乾寧保定信安軍合¶
為高陽闗路鎮邢洺相趙磁州合為真定府路保深祁¶
州北平廣信安肅順安永寧軍合為定州路凡兵屯将¶
領悉如其議韓琦謂兵勢大分請合定州真定府為一¶
高陽闗大名府為一朝廷以更寘甫新不報詔四路兵¶
依陕西遣部将往來按閲又詔自今兵戍回㨂捧日龍¶
<pb:KR2a0032_WYG_196-28a>¶
衛天武神衛等軍皇祐元年發禁兵十指揮戍京東以¶
嵗饑備盗詔陕西邊警既息土兵可備守禦東軍屯戍¶
者徙内郡以省餉饋二年詔如聞河北諸屯将校有老¶
疾廢事而不知退有善部勒著勞效而不得進帥臣監¶
司審察密以名聞四年詔戍兵嵗滿有司按籍逺者前¶
二月近者前一月遣代戍遷本營聽休五月又詔廣西¶
戍兵及二年而未得代者罷歸鈐轄司以土兵嵗一代¶
之自儂智髙之亂戍兵踰二萬四千至是聽還而令土¶
兵代戍至和元年詔陳許鄭滑曹州各屯禁兵三千嘉¶
<pb:KR2a0032_WYG_196-28b>¶
祐五年用賈昌朝奏京北路置都監三人駐劄許蔡鄭¶
州分督近畿屯兵七年詔陕西土兵番戍者毋出本路¶
治平二年發兵指揮二十分戍永興軍邠州河中府仍¶
遣官專掌訓練三年詔員僚直龍衛毋出戍神衛嘗留¶
十指揮在營又詔頃以東兵戍嶺南冐犯瘴癘得還者¶
十無五六自今嵗滿以江淮敎閲忠節威果代之神宗¶
嗣位軍政多所更革熙寧初嘗與輔臣論河北守備韓¶
<pb:KR2a0032_WYG_196-29a>¶
絳等曰漢唐重兵皆在京師其邊戍裁足守備而已故¶
邊無横費彊本弱末其勢亦順開元後有事四夷權臣¶
皆節制一方重兵在西北天寳之亂由京師空虛賊臣¶
得以肆志也帝曰邊上老人亦謂今之邊兵過於昔時¶
其勢如倒植浮圖朕亦每以此為念也三年詔諸路戍¶
兵畸零不成部伍致乖紀律或互遣郡兵更相往來道¶
路艱梗宜悉罷之易以上番全軍或就糧兵為戍當遣¶
者竝隸總管司以詔令從事舊制河北軍馬不出戍帝¶
慮其驕惰五年始命河北河東兵更戍減其一嵗以優¶
<pb:KR2a0032_WYG_196-29b>¶
之其年詔徙河州軍馬駐熙州熙州軍馬駐通逺軍追¶
召易集可省極邊軍儲帝嘗曰窮吾國用者冗兵也其¶
議徙軍於内郡以弓箭手代之冀省邊費九年詔京師¶
兵比留十萬餘以備四方屯戍數甚減少自今戍兵非¶
應發京師者勿遣其後言者屢請損河北冗兵詔立額¶
止留禁兵七萬而京東増置武衛軍四十二營訓練精¶
鋭皆以分隸河北而以三千人散戍東南杭揚江寧諸¶
<pb:KR2a0032_WYG_196-30a>¶
州以備盗賊嶺外惟廣韶南雄州常有戍兵千人桂林¶
以瘴癘間徙軍於全永元豐中或請遣陕西路騎軍五¶
七百戍桂林者詔遣在京軍馬以戍之元祐元年六月¶
右諫議大夫孫覺言将兵之禁宜可少解而責所在守¶
臣與州郡兵官可令乘時廣行召募稍補前日之額循¶
祖宗之法使屯駐三邊及川廣福建諸道州軍往潤道¶
路足以服習勞苦南北番戍足以均其勞佚詔陕西河¶
東廣南将兵不輪戍他路河北輪近裏一將赴河東府¶
界諸路逐将與不隸將兵竝更互差撥出戍别路赴三¶
<pb:KR2a0032_WYG_196-30b>¶
路者差全将或半将餘路聽全指揮分差仍不過半将¶
十月樞密院言東南一十三将自團将以來未曽均定¶
出戍路分及不隸将兵内有出戍窠名數少所管指揮¶
數多去處未得均當欲除廣南東西兩路駐劄三将只¶
充本路守禦差使䖍州第六將全永州第九将凖備廣¶
南東西路緩急勾抽䇿應竝不差戍他路外餘八将及¶
不隸将兵依均定路分都鈐轄司駐泊分擘差使内将¶
<pb:KR2a0032_WYG_196-31a>¶
兵不隸將兵路分却於自京差撥歩軍前去補戍候将¶
兵回日却行勾抽從之十二月廣西經略安撫使都鈐¶
轄司言乞(闕)　　宜融欽廉州係将不係将馬歩軍輪¶
差赴邕州極邊水土惡弱砦鎮監柵及巡防并都同巡¶
檢等處竝乞依邕州條例一年一替其餘諸州差往邕¶
州永平古萬太平横山遷隆砦鎮及左右江溪洞巡檢¶
并欽州如昔峒駐劄抵棹砦竝二年一替其諸州巡檢¶
下一年一替從之二年河東經略安撫使曽布言河外¶
上番四将毎将内抽減歩軍赴嵐石州分擘沿河等處¶
<pb:KR2a0032_WYG_196-31b>¶
差使代開封府界等五将兵馬歸營及赴岢嵐火山軍¶
駐劄代東兵兩指揮赴太原府就食從之是月樞密院¶
言昨為熙河蘭㑹路戍兵數多尋以年滿二千餘人節¶
次抽減歸營兼本路即目見管戍兵比額尚多一千三¶
百餘人今朝旨令熙河蘭㑹路都總管司遇本路緩急¶
闕人許於秦鳯路勾抽一将應副縁本路即目事宜慮¶
向秋闕人防守欲熙河蘭㑹路都總管司遇本路緩急¶
<pb:KR2a0032_WYG_196-32a>¶
闕人聼全勾抽秦鳯路九将應副差使從京東差歩軍¶
五指揮赴永興軍啇虢州權駐劄以備秦鳯路勾抽從¶
之紹聖四年樞密院備呂惠卿所言比緣邊諜報西界¶
㸃集本路叛卒見闕守禦人兵兼土兵未填闕額并蕃¶
兵弓箭手比元豐元年少二千二百有餘東兵馬歩軍¶
比元豐四年七年少十六指揮乞於東兵歩人内差撥¶
一十六指揮添助防守兼本路自去嵗泛差過軍馬三¶
十六指揮比之他路巳是倍多即今戍兵二萬六千餘¶
人比之元豐四年人數亦不至闕少自可那融使喚詔¶
<pb:KR2a0032_WYG_196-32b>¶
鄜延路都總管司詳此照㑹如遇賊兵犯塞或本路舉¶
兵委是闕人其年滿人指揮兵級令相度事宜權留三¶
兩月候事宜稍息遣還是月詔河東路總管司那融替¶
換土番兵馬無令戍邊日久致有勞弊如無人替換候¶
春月事宜稍息即先後上番四将抽減一番兵馬歸營¶
元符二年閏九月遣秦鳯戍兵十指揮應副熙河新邊¶
戍守十一月以呂惠卿奏減鄜延戍兵五十指揮三年¶
<pb:KR2a0032_WYG_196-33a>¶
八月詔遣虎翼軍六千戍熙河路令代蕃兵及弓箭手¶
還家休息十二月詔邊帥減額外戍兵崇寧四年詔廣¶
南瘴癘之鄉東西雖殊氣候無異西路戍兵二年一代¶
而東路獨限三年代不如期有隕於瘴癘者朕甚惻然¶
其東路亦令二年一替前期半年差人如違以違制論¶
大觀二年六月詔陕西諸路自罷兵以來數年於此兵¶
未曽徹盖縁邉将怯懦坐費邊儲戍卒勞苦可除新邊¶
的確人外餘竝依元豐罷邊事日戍額人數外餘竝直¶
抽歸營有司不得占吝如違以違制論又詔東南除見¶
<pb:KR2a0032_WYG_196-33b>¶
兵額外帥府别屯二千人望郡一千人帥府置奉錢五¶
百一指揮以威㨗為名望郡奉錢四百一指揮以威勝¶
為名帥府三指揮望郡一指揮各奉錢三百以全㨗為¶
名竝以歩軍五百人為額三年六月詔國家承平百五¶
十年東南一方地大人衆巳見兵寡勢弱非持久之道¶
可除見今兵額外帥府别屯兵士二千人望郡一千人¶
宣和二年詔河北軍馬與陕西河東更戍三年正月詔¶
<pb:KR2a0032_WYG_196-34a>¶
河北軍馬與陕西河東更戍非元豐法遂罷其令應拖¶
後人竝與免罪依舊收管閏五月江浙淮南等路宣撫¶
使童貫奏勘㑹江南東路兩浙東西路各有東南一将¶
平日未嘗訓練武藝臨敵必誤驅䇿昨睦寇初發天兵¶
未到已前遣令上項将兵捕賊遂致敗衂亡失軍兵甚¶
多今睦賊討平之後脅從叛亡者方始還業非増戍兵¶
鎮遏無以潜消兇暴臣今擬留戍兵二萬五千五百七¶
十八人分置江南東路两浙東西路州軍防把一年滿¶
替出軍一次依平蠻故事每月别給錢三百嵗給鞋錢¶
<pb:KR2a0032_WYG_196-34b>¶
一千其兵並隸本路安撫司統轄訓練詔從之是年權¶
知婺州楊應誠奏凡屯戍将兵湏隸守臣使兵民之任¶
歸一則號令不二然後可以立事詔從之續有旨改從¶
舊制四年臣僚言東軍逺戍四川皆京師及府界有武¶
藝無過之人既至川路分屯散處多不成隊而差使無¶
時委致勞弊盖四川土兵既有詔不得差使則其役併¶
著東軍實為偏重若令四川應有土兵禁軍與東軍一¶
<pb:KR2a0032_WYG_196-35a>¶
同差使不惟勞逸得均抑亦不失熙豐置東軍彈壓蜀¶
人兼備蠻寇之意詔本路鈐轄轉運兩司公同相度利¶
害以聞五年制置所奏江浙増屯戍兵相度節鎮増添¶
兩指揮處餘州各一指揮各不隸将内兩指揮處将一¶
指揮以威果為名一指揮以全㨗為名餘州竝以威果¶
為名從之七年三月詔廣南東西路地逺山險盗賊間¶
有竊發内郡戍兵徃彼屯守多緣瘴癘疾病不任捕盜¶
又不諳知山川道里林壑曲折故盜不能禁可令每巡¶
檢下招置土人健勇輕㨗者參戍兵之半互相闗防易¶
<pb:KR2a0032_WYG_196-35b>¶
於擒捕令樞密院行之靖康元年四月以种師道為太¶
尉依前鎮洮軍節度使河北河東宣撫使後加同知樞¶
密院事時師道駐軍滑州實無兵從行請合山東陜西¶
京畿兵屯於青滄滑衛河陽預為防秋之計徐處仁等¶
等金人重載甫還豈能復來不宜先自擾費示之以弱¶
議格不行七月河北東路宣撫使李綱奏臣兩具論以¶
七月七日指揮止諸路防秋之兵為不可必蒙聖察今¶
<pb:KR2a0032_WYG_196-36a>¶
宣撫司既無兵可差不知朝廷既止諸路防秋之兵将¶
何應副兼逺方人兵各已在路又巳借請數月本路漕¶
司州縣又已預備半年百日之糧今一放散皆成虛費¶
而實要兵用處無可摘那深恐誤國大計詔依所奏紹¶
興之初群盜四起有若岳飛劉光世諸大将領兵尤重¶
随宜調發屯泊要害控制捍蔽是亦權宜之利矣厥後¶
樞府帥臣屢言久戍之弊甚者或十年或二十年而不¶
更尤可閔念盖出戍者皆已老瘁而諸州所留類皆少¶
壮及工匠三司多以坐甲為名占留違制有終身未嘗¶
<pb:KR2a0032_WYG_196-36b>¶
一日戍者於是命帥臣鈐轄司置諸州尺籍定其姓名¶
依期更戍帥臣又言有如貴溪戍兵三月一更繇貴溪¶
至池州往反一千五百里即是一月在途徒有勞費願¶
以一年終更今攷紹興間邊境弗靖故以大軍屯戍而¶
踐更之期近者三月逺者三年逮和議既成諸軍移屯¶
者漸歸營矣惟防秋仍用移屯更戍之法沿河備禦亦¶
倚重焉乾道淳熙紹熈之際一遵其制開禧初復議用¶
<pb:KR2a0032_WYG_196-37a>¶
兵駐劄諸兵始復移屯和議再成邊地一二要郡雖循¶
舊貫其諸駐劄更戍之法不講而常屯之兵益多逮夫¶
端平破川蜀咸淳失襄樊裂淮甸疆宇蹙而兵法壊叛¶
将賣降庸夫秉鉞間有圖國忘死之士則遥制於權姦¶
移屯更戍靡有定方於是戍卒疲於奔命不戰而斃者¶
衆矣至若将校之部曲諸軍之名號士卒之衆寡詳列¶
於屯駐者茲不重錄云¶
　宋史巻一百九十六¶
<pb:KR2a0032_WYG_196-37b>¶
