# -*- mode: mandoku-view -*-
#+TITLE: 宋史
#+DATE: 2018-03-31 09:03:31.013328
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷四百四十四
<pb:KR2a0032_WYG_444-1a>¶
欽定四庫全書¶
　宋史卷四百四十四¶
元中書右丞相總裁托克托等修¶
¶
　列傳第二百三¶
¶
文苑六¶
¶
¶
黄庭堅　晁補之(弟詠之)秦觀　　張耒¶
¶
¶
陳師道　李廌　　　劉恕　　王無咎¶
¶
¶
蔡肇　　李格非　　吕南公　郭祥正¶
¶
<pb:KR2a0032_WYG_444-1b>¶
米芾　　劉詵　　　倪濤　　李公麟¶
¶
¶
周邦彦　朱長文　　劉弇¶
¶
黄庭堅字魯直洪州分寜人幼警悟讀書數過輙成誦¶
舅李常過其家取架上書問之無不通常驚以為一日¶
千里舉進士調葉縣尉熙寜初舉四京學官第文為優¶
教授北京國子監留守文彦博才之留再任蘇軾嘗見¶
其詩文以為超軼絶塵獨立萬物之表世乆無此作由¶
是聲名始震知太和縣以平易治時課頒鹽䇲諸縣争¶
<pb:KR2a0032_WYG_444-2a>¶
占多數太和獨否吏不悅而民安之哲宗立召為校書¶
郎神宗實録檢討官踰年遷著作佐郎加集賢校理實¶
録成擢起居舍人丁母艱庭堅性篤孝母病彌年晝夜¶
視顔色衣不觧帶及亡廬墓下哀毁得疾幾殆除服為¶
祕書丞提點眀道宫兼國史編修官紹聖初出知宣州¶
改鄂州章惇蔡卞與其黨論實録多誣俾前史官分居¶
畿邑以待問摘千餘條示之謂為無騐證既而院吏考¶
閱悉有據依所餘才三十二事庭堅書用鐵龍爪治河¶
有同兒戲至是首問焉對曰庭堅時官北都嘗親見之¶
<pb:KR2a0032_WYG_444-2b>¶
真兒戲耳凡有問皆直辭以對聞者壯之貶涪州别駕¶
黔州安置言者猶以處善地為骫法以親嫌遂移戎州¶
庭堅泊然不以遷謫介意蜀士慕從之游講學不倦凡¶
經指授下筆皆可觀徽宗即位起監鄂州稅簽書寜國¶
軍判官知舒州以吏部員外郎召皆辭不行丐郡得知¶
太平州至之九日罷主管玉龍觀庭堅在河北與趙挺¶
之有㣲隙挺之執政轉運判官陳舉承風㫖上其所作¶
<pb:KR2a0032_WYG_444-3a>¶
荆南承天院記指為幸災復除名羈管宜州三年徙永¶
州未聞命而卒年六十一庭堅學問文章天成性得陳¶
師道謂其詩得法杜甫學甫而不為者善行草書楷法¶
亦自成一家與張耒晁補之秦觀俱游蘇軾門天下稱¶
為四學士而庭堅於文章尤長於詩蜀江西君子以庭¶
堅配軾故稱蘇黄軾為侍從時舉堅自代其詞有瓌偉¶
之文妙絶當世孝友之行追配古人之語其重之也如¶
此初游灊皖山谷寺石牛洞樂其林泉之勝因自號山¶
谷道人云¶
<pb:KR2a0032_WYG_444-3b>¶
晁補之字無咎濟州鉅野人太子少傅迥五世孫宗慤¶
之曽孫也父端有工於詩補之聰敏强記纔觧事即善¶
屬文王安國一見奇之十七嵗從父官杭州倅錢塘山¶
川風物之麗著七述以謁州通判蘇軾軾先欲有所賦¶
讀之歎曰吾可以閣筆矣又稱其文博辯雋偉絶人逺¶
甚必顯於世由是知名舉進士試開封及禮部别院皆¶
第一神宗閱其文曰是深於經術者可革浮薄調澧州¶
<pb:KR2a0032_WYG_444-4a>¶
司户參軍北京國子監教授元祐初為太學正李清臣¶
薦堪館閣召試除祕書省正字遷校書郎以秘閣校理¶
通判揚州召還為著作佐郎章惇當國出知齊州羣盗¶
晝掠塗巷補之黙得其姓名囊橐皆審一日宴客召賊¶
曹以方略授之酒行未竟悉擒以来一府為徹警坐修¶
神宗實録失實降通判應天府亳州又貶監處信二州¶
酒稅徽宗立復以著作召既至拜吏部員外郎禮部郎¶
中兼國子編修實録檢討官黨論起為諫官管師仁所¶
論出知河中府修河橋以便民民畫祠其象徙湖州密¶
<pb:KR2a0032_WYG_444-4b>¶
州果州遂主管鴻慶宫還家葺歸来園自號歸来子忘¶
情仕進慕陶潛為人大觀末出黨籍起知達州改泗州¶
卒年五十八補之才氣飄逸嗜學不知倦文章温潤典¶
縟其凌厲奇卓出於天成尤精楚詞論集屈宋以来賦¶
詠為變離騷等三書安南用兵著罪言一篇大意欲擇¶
仁厚勇略吏為五管郡守及修海上諸郡武備議者以¶
為通達世務從弟詠之¶
<pb:KR2a0032_WYG_444-5a>¶
詠之字之道少有異才以䕃入官調揚州司法參軍未¶
上時蘇軾守揚州補之倅州事以其詩文獻軾軾曰有¶
才如此獨不令我一識靣邪乃具參軍禮入謁軾下堂¶
挽而上顧坐客曰奇才也復舉進士又舉宏詞一時傳¶
誦其文為河中教授元符末應詔上書論事罷官乆之¶
為京兆府司録事秩滿提㸃崇福宫卒年五十二有文¶
集五十卷¶
秦觀字少游一字太虛揚州髙郵人少豪雋慷慨溢於¶
文詞舉進士不中强志盛氣好大而見奇讀兵家書與¶
<pb:KR2a0032_WYG_444-5b>¶
己意合見蘇軾於徐為賦黄樓軾以為有屈宋才又介¶
其詩於王安石安石亦謂清新似鮑謝軾勉以應舉為¶
親養始登第調定海主簿蔡州教授元祐初軾以賢良¶
方正薦于朝除太學博士校正祕書省書籍遷正字而¶
復為兼國史院編修官上日有硯墨器幣之賜紹聖初¶
坐黨籍出通判杭州以御史劉拯論其増損實録貶監¶
處州酒稅使者承風望指候伺過失既而無所得則以¶
<pb:KR2a0032_WYG_444-6a>¶
謁告寫佛書為罪削秩徙郴州繼編管横州又徙雷州¶
徽宗立復宣德郎放還至藤州出游華光亭為客道夢¶
中長短句索水欲飲水至笑視之而卒先自作挽詞其¶
語哀甚讀者悲傷之年五十三有文集四十卷觀長於¶
議論文麗而思深及死軾聞之歎曰少游不幸死道路¶
哀哉世豈復有斯人乎弟覿字少章覯字少儀皆能文¶
張耒字文潛楚州淮隂人幼頴異十三嵗能為文十七¶
時作函闗賦已𫝊人口游學於陳學官蘇轍愛之因得¶
從軾游軾亦深知之稱其文汪洋冲澹有一倡三歎之¶
<pb:KR2a0032_WYG_444-6b>¶
聲弱冠第進士歴臨淮主簿壽安尉咸平縣丞入為太¶
學録范純仁以館閣薦試祕書省正字著作佐郎祕書¶
丞著作郎史館檢討居三館八年顧義自守泊如也擢¶
起居舎人紹聖初請郡以直龍圗閣知潤州坐黨籍徙¶
宣州謫監黄州酒稅徙復州徽宗立起為通判黄州知¶
兖州召為太常少卿甫數月復出知頴州汝州崇寜初¶
復坐黨籍落職主管眀道宫初耒在頴聞蘇軾訃為舉¶
<pb:KR2a0032_WYG_444-7a>¶
哀行服言者以為言遂貶房州别駕安置於黄五年得¶
自便居陳州耒儀觀甚偉有雄才筆力絶徤於騷詞尤¶
長時二蘇及黄庭堅晁補之輩相繼歿耒獨存士人就¶
學者衆分日載酒殽飲食之誨人作文以理為主嘗著¶
論云自六經以下至於諸子百氏騷人辯士論述大扺¶
皆將以為寓理之具也故學文之端急於眀理如知文¶
而不務理求文之工世未嘗有也夫决水於江河淮海¶
也順道而行滔滔汨汨日夜不止衝砥柱絶吕梁放於¶
江湖而納之海其舒為淪漣皷為波濤激之為風颷怒¶
<pb:KR2a0032_WYG_444-7b>¶
之為雷霆蛟龍魚鱉噴薄出沒是水之奇變也水之初¶
豈若是哉順道而决之因其所遇而變生焉溝凟東决¶
而西竭下滿而上虚日夜激之欲見其奇彼其所至者¶
蛙蛭之玩耳江河淮海之水理達之文也不求奇而奇¶
至矣激溝瀆而求水之奇此無見於理而欲以言語句¶
讀為奇反覆咀嚼卒亦無有文之陋也學者以為至言¶
作詩晩嵗亦務平淡效白居易體而樂府效張籍乆於¶
<pb:KR2a0032_WYG_444-8a>¶
投閑家益貧郡守翟汝文欲為買公田謝不取晚監南¶
嶽廟主管崇福宫卒年六十一建炎初贈集英殿修撰¶
陳師道字履常一字無已彭城人少而好學苦志年十¶
六蚤以文謁曾鞏一見奇之許其以文著時人未之知¶
也留受業熙寜中王氏經學盛行師道心非其說遂絶¶
意進取鞏典五朝史事得自擇其屬朝廷以白衣難之¶
元祐初蘇軾傅堯俞孫覺薦其文行起為徐州教授又¶
用梁燾薦為太學博士言者謂在官嘗越境出南京見¶
軾改教授頴州又論其進非科第罷歸調彭澤令不赴¶
<pb:KR2a0032_WYG_444-8b>¶
家素貧或經日不炊妻子愠見弗恤也乆之召為祕書¶
省正字卒年四十九友人鄒浩買棺歛之師道髙介有¶
節安貧樂道於諸經尤䆳詩禮為文精深雅奥喜作詩¶
自云學黄庭堅至其髙處或謂過之然小不中意輙焚¶
去今存者纔十一世徒喜誦其詩文至若奥學至行或¶
莫之聞也嘗銘黄樓曾子固謂如秦石初游京師踰年¶
未嘗一至貴人之門傅堯俞欲識之先以問秦觀曰是¶
<pb:KR2a0032_WYG_444-9a>¶
人非持刺字俛顔色伺&KR0049;乎公卿之門者殆難致也堯¶
俞曰非所望也吾將見之懼其不吾見也子能介於陳¶
君乎知其貧懐金欲為餽比至聼其論議益敬畏不敢¶
出章惇在樞府將薦于朝亦屬觀延至師道答曰辱書¶
諭以章公降屈年德以禮見招不佞何以得此豈侯嘗¶
欺之耶公卿不下士尚矣乃特見於今而親於其身幸¶
孰大焉愚雖不足以齒士猶常從侯之後順下風以成¶
公之名然先王之制士不𫝊贄為臣則不見於王公所¶
以成禮而其敝必至自鬻故先王謹其始以為之防而¶
<pb:KR2a0032_WYG_444-9b>¶
為士者世守焉師道於公前有貴賤之嫌後無平生之¶
舊公雖可見禮可去乎且公之見招葢以能守區區之¶
禮也若昩冒法義聞命走門則失其所以見招公又何¶
取焉雖然有一於此幸公之他日成功謝事幅巾東歸¶
師道當御欵叚乗下澤候公於東門外尚未晚也及惇¶
為相又致意焉終不往官頴時蘇軾知州事待之絶席¶
欲參諸門弟子間而師道賦詩嚮来一瓣香敬為曽南¶
<pb:KR2a0032_WYG_444-10a>¶
豐之語其自守如是與趙挺之友壻素惡其人適預郊¶
祀行禮寒甚衣無綿妻就假於挺之家問所從得却去¶
不肯服遂以寒疾死¶
李廌字方叔其先自鄆徙華廌六嵗而孤能自奮立少¶
長以學問稱鄉里謁蘇軾於黄州贄文求知軾謂其筆¶
墨瀾飜有飛沙走石之勢拊其背曰子之才萬人敵也¶
抗之以髙節莫之能禦矣廌再拜受教而家素貧三世¶
未葬一夕撫枕流涕曰吾忠孝焉是學而親未葬何以¶
學為旦而别軾將客游四方以蕆其事軾觧衣為助又¶
<pb:KR2a0032_WYG_444-10b>¶
作詩以勸風義者於是不數年盡累世之䘮三十餘柩¶
歸定華山下范鎮為表墓以美之益閉門讀書又數年¶
再見軾軾閲其所著歎曰張耒秦觀之流也鄉舉試禮¶
部軾典貢舉遺之賦詩以自責吕大防歎曰有司試藝¶
乃失此奇才耶軾與范祖禹謀曰廌雖在山林其文有¶
錦衣玉食氣棄奇寳於路隅昔人所歎我曹得無意哉¶
將同薦諸朝未幾相繼去國不果軾亡廌哭之慟曰吾¶
<pb:KR2a0032_WYG_444-11a>¶
愧不能死知已至於事師之勤渠敢以生死為間即走¶
許汝間相地卜兆授其子作文祭之曰皇天后土鑒一¶
生忠義之心名山大川還萬古英靈之氣詞語奇壯讀¶
者為悚中年絶進取意謂穎為人物淵藪始定居長社¶
縣令李佐及里人買宅處之卒年五十一廌喜論古今¶
治亂條暢曲折辯而中理當喧溷倉卒間如不經意睥¶
睨而起落筆如飛馳元祐求言上忠諫書忠厚論并獻¶
兵鑒二萬言論西事朝廷擒𦍑酋鬼章將致法廌深論¶
利害以為殺之無益願加寛大當時韙其言¶
<pb:KR2a0032_WYG_444-11b>¶
劉恕字道源筠州人父渙字疑之為頴上令以剛直不¶
能事上官棄去家于廬山之陽時年五十歐陽修與渙¶
同年進士也髙其節作廬山髙詩以美之渙居廬山三¶
十餘年環堵蕭然饘粥以為食而游心塵垢之外超然¶
無戚戚意以壽終恕少穎悟書過目即成誦八嵗時坐¶
客有言孔子無兄弟者恕應聲曰以其兄之子妻之一¶
坐驚異年十三欲應制科從人假漢唐書閲月皆歸之¶
<pb:KR2a0032_WYG_444-12a>¶
詣丞相晏殊問以事反覆詰難殊不能對恕在鉅鹿時¶
召至府重禮之使講春秋殊親帥官屬往聼未冠舉進¶
士時有詔能講經義者别奏名應召者才數十人恕以¶
春秋禮記對先列注疏次引先儒異說末乃斷以己意¶
凡二十問所對皆然主司異之擢為第一他文亦入髙¶
等而廷試不中格更下國子試講經復第一遂賜第調¶
鉅鹿主簿和川令發强擿伏一時能吏自以為不及恕¶
為人重意義急然諾郡守得罪被劾屬吏皆連坐下獄¶
恕獨恤其妻子如己骨肉又靣數轉運使深文峻詆篤¶
<pb:KR2a0032_WYG_444-12b>¶
好史學自太史公所記下至周顯德末紀傳之外至私¶
記雜說無所不覽上下數千載間鉅微之事如指諸掌¶
司馬光編次資治通鑑英宗命自擇館閣英才共修之¶
光對曰館閣文學之士誠多至於専精史學臣得而知¶
者唯劉恕耳即召為局僚遇史事紛錯難治者輙以諉¶
恕恕於魏晉以後事考證差謬最為精詳王安石與之¶
有舊欲引寘三司條例恕以不習金穀為辭因言天子¶
<pb:KR2a0032_WYG_444-13a>¶
方屬公大政宜恢張堯舜之道以佐眀主不應以利為¶
先又條陳所更法令不合衆心者勸使復舊至面刺其¶
過安石怒變色如鐵恕不少屈或稠人廣坐抗言其失¶
無所避遂與之絶方安石用事呼吸成禍福髙論之士¶
始異而終附之面譽而背毁之口順而心非之者皆是¶
也恕奮厲不顧直指其事得失無所隐光出知永興軍¶
恕亦以親老求監南康軍酒以就養許即官修書光判¶
西京御史臺恕請詣光留數月而歸道得風攣疾右手¶
足廢然苦學如故少間輙修書病亟乃止官至祕書丞¶
<pb:KR2a0032_WYG_444-13b>¶
卒年四十七恕為學自歴數地理官職族姓至前代公¶
府案牘皆取以審證求書不逺數百里身就之讀且抄¶
殆忘寢食偕司馬光游萬安山道旁有碑讀之乃五代¶
列將人所不知名者恕能言其行事始終歸騐舊史信¶
然宋次道知亳州家多書恕枉道借覽次道日具饌為¶
主人禮恕曰此非吾所為来也殊廢吾事悉去之獨閉¶
閣晝夜口誦手抄留旬日盡其書而去目為之翳著五¶
<pb:KR2a0032_WYG_444-14a>¶
代十國紀年以擬十六國春秋又采太古以来至周威¶
烈王時事史記左氏傳所不載者為通鑑外紀家素貧¶
無以給㫖甘一毫不妄取於人自洛南歸時方冬無寒¶
具司馬光遺以衣襪及故茵褥辭不獲强受而别行及¶
頴悉封還之尤不信浮屠說以為必無是事曰人如居¶
逆旅一物不可乏去則盡棄之矣豈得齎以自隨哉好¶
攻人之惡每自頌平生有二十失十八蔽作文以自警¶
亦終不能改也死後七年通鑑成追録其勞官其子義¶
仲為郊社齋郎次子和仲有超軼材作詩清奥刻厲欲¶
<pb:KR2a0032_WYG_444-14b>¶
自成家為文慕石介有侠氣亦蚤死¶
王無咎字補之建昌南城人第進士為江都儀真主簿¶
天台令棄而從王安石學乆之無以衣食其妻子復調¶
南康主簿已又棄去好書力學寒暑行役不暫釋所在¶
學者歸之去来常數百人王安石為政無咎至京師士¶
大夫多從之游有卜鄰以考經質疑者然與人寡合常¶
閉門治書惟安石言論莫逆也安石上章薦其文行該¶
<pb:KR2a0032_WYG_444-15a>¶
備守道安貧而乆棄不用詔以為國子直講命未下而¶
卒年四十六¶
蔡肇字天啟潤州丹陽人能為文最長歌詩初事王安¶
石見器重又從蘇軾游聲譽益顯第進士歴眀州司户¶
參軍江陵推官元祐中為太學正通判常州召為衛尉¶
寺丞提舉永興路常平徽宗初入為户部員外郎兼編¶
修國史言者論其學術反覆提舉兩浙刑獄張商英當¶
國引為禮部員外進起居郎拜中書舎人前此試三題¶
卒以宰相上馬為之候肇援筆立就不加潤飾商英讀¶
<pb:KR2a0032_WYG_444-15b>¶
之擊節纔踰月以草御史辛義責詞不稱罷為顯謨閣¶
待制知眀州言者又論其包藏異意非議辟雍以為不¶
當立奪職提舉洞霄宫㑹赦復之卒¶
李格非字文叔濟南人其幼時俊警異甚有司方以詩¶
賦取士格非獨用意經學著禮記說至數十萬言遂登¶
進士第調冀州司户參軍試學官為鄆州教授郡守以¶
其貧欲使兼他官謝不可入補太學録再轉博士以文¶
<pb:KR2a0032_WYG_444-16a>¶
章受知于蘇軾常著洛陽名園記謂洛陽之盛衰天下¶
治亂之候也其後洛陽䧟于金人以為知言紹聖立局¶
編元祐章奏以為檢討不就戾執政意通判廣信軍有¶
道士說人禍福或中出必乗車甿俗信惑格非遇之塗¶
叱左右取車中道士来窮治其姦杖而出諸境召為校¶
書郎遷著作佐郎禮部員外郎提㸃京東刑獄以黨籍¶
罷卒年六十一格非苦心工於詞章陵轢直前無難易¶
可否筆力不少滯嘗言文不可以苟作誠不著焉則不¶
能工且晉人能文者多矣至劉伯倫酒德頌陶淵明歸¶
<pb:KR2a0032_WYG_444-16b>¶
去来辭字字如肺肝出遂髙歩晉人之上其誠著也妻¶
王氏拱辰孫女亦善文女清照詩文尤有稱於時嫁趙¶
挺之之子眀誠自號易安居士¶
吕南公字次儒建昌南城人於書無所不讀於文不肯¶
綴緝陳言熙寜中士方推崇馬融王肅許愼之業剽掠¶
補拆臨摹之藝大行南公度不能逐時好一試禮闈不¶
偶退築室灌園不復以進取為意益著書且借史筆以¶
<pb:KR2a0032_WYG_444-17a>¶
褒善貶惡遂以衮斧名所居齋嘗謂士必不得已於言¶
則文不可以不工葢意有餘而文不足則如吃人之辯¶
訟心未始不虛理未始不直然而或屈者無助於辭而¶
已觀書契以来特立之士未有不善於文者士無志於¶
立則己必有志焉則文何可以卑賤而為之故毅然盡¶
心思欲與古人並元祐初立十科薦士中書舎人曾肇¶
上疏稱其讀書為文不事俗學安貧守道志希古人堪¶
充師表科一時廷臣亦多稱之議欲命以官未及而卒¶
遺文曰灌園先生集傳於世¶
<pb:KR2a0032_WYG_444-17b>¶
郭祥正字功父太平州當塗人母夢李白而生少有詩¶
聲梅堯臣方擅名一時見而歎曰天才如此真太白後¶
身也舉進士熙寜中知武岡縣簽書保信軍節度判官¶
時王安石用事祥正奏乞天下大計専聼安石處畫有¶
異議者雖大臣亦當屏黜神宗覽而異之一日問安石¶
曰卿識郭祥正乎其才似可用出其章以示安石安石¶
恥為小臣所薦因極口陳其無行時祥正從章惇察訪¶
<pb:KR2a0032_WYG_444-18a>¶
辟聞之遂以殿中丞致仕後復出通判汀州知端州又¶
棄去隠于縣青山卒¶
米芾字元章呉人也以母侍宣仁后藩邸舊恩補浛洸¶
尉歴知雍丘縣漣水軍太常博士知無為軍召為書畫¶
學博士賜對便殿上其子友仁所作楚山青曉圗擢禮¶
部員外郎出知淮陽軍卒年四十九芾為文奇險不蹈¶
襲前人軌轍特妙於翰墨沈著飛翥得王獻之筆意畫¶
山水人物自名一家尤工臨移至亂真不可辯精於鍳¶
裁遇古器物書畫則極力求取必得乃已王安石嘗摘¶
<pb:KR2a0032_WYG_444-18b>¶
其詩句書扇上蘇軾亦喜譽之冠服效唐人風神蕭散¶
音吐清暢所至人聚觀之而好潔成癖至不與人同巾¶
器所為譎異時有可𫝊笑者無為州治有巨石狀奇醜¶
芾見大喜曰此足以當吾拜具衣冠拜之呼之為兄又¶
不能與世俯仰故從仕數困嘗奉詔倣黄庭小楷作周¶
興嗣千字韻語又入宣和殿觀禁内所藏人以為寵子¶
友仁字元暉力學嗜古亦善書畫世號小米仕至兵部¶
<pb:KR2a0032_WYG_444-19a>¶
侍郎敷文閣直學士¶
劉詵字應伯福州福清人中進士第歴莆田主簿知廬¶
江縣崇寜中為講議司檢討官進軍器大理丞大晟府¶
典樂詵通音律嘗上歴代雅樂因革及宋制作之音故¶
委以樂事又言周官大司樂禁淫聲慢聲葢孔子所謂¶
放鄭聲者今燕樂之音失於髙急曲調之詞至於鄙俚¶
恐不足以召和氣宋火德也音尚徴徴調不可闕臣按¶
古制旋十二宫以七聲得正徴一調惟陛下裁取徽宗¶
曰卿言是也五聲闕一不可徴招角招為君臣相說之¶
<pb:KR2a0032_WYG_444-19b>¶
樂此朕所欲聞而無言者卿宜為朕典司之他日禁中¶
出古鍾二詔執政召詵按於都堂詵曰此與今太簇大¶
吕聲協命取大晟鐘扣之果應又曰鐘擊之無餘韻不¶
如石聲詩所云依我磬聲者言其清而定也復取以合¶
之聲益諧歴宗正鴻臚衛尉太常寺少卿纂續因革禮¶
卒詵居母䘮盡禮有雙芝生墓側人以為孝感¶
倪濤字巨濟廣德軍人丱角能屬文博學强記年十五¶
<pb:KR2a0032_WYG_444-20a>¶
試太學第一遂擢進士調廬陵尉信陽教授入為太學¶
正祕書省校書郎著作佐郎司勲左司員外郎朝廷議¶
有事燕雲大臣爭先决策為固位計皆心知不可無敢¶
一出口濤獨言其非且曰景德以来遼守約不犯邊盟¶
誓固在不可渝也天下乆平士不習戰軍儲又屈毋輕¶
議以詒後患王黼怒曰君敢沮軍事耶於是言者論其¶
鼓唱撰造貶監朝臣縣酒稅再徙茶陵船場卒年三十¶
九死之眀年金人犯闕朝廷憶濤言官其一子有雲陽¶
集傳於世¶
<pb:KR2a0032_WYG_444-20b>¶
李公麟字伯時舒州人第進士歴南康長垣尉泗川録¶
事參軍用陸佃薦為中書門下後省刪定官御史檢法¶
好古博學長於詩多識奇字自夏商以来鐘鼎尊彜皆¶
能考定世次辯測欵識聞一妙品雖捐千金不惜紹聖¶
末朝廷得玉璽下禮官諸儒議言人人殊公麟曰秦璽¶
用藍田玉今玉色正青以龍蚓鳥魚為文者帝王受命¶
之符玉質堅甚非昆吾刀蟾肪不可治琱法中絶真秦¶
<pb:KR2a0032_WYG_444-21a>¶
李斯所為不疑議由是定元符三年病痺遂致仕既歸¶
老肆意於龍眠山巖壑間雅善畵自作山莊圗為世寳¶
傳寫人物尤精識者以為顧凱之張僧繇之亞襟度超¶
軼名士交譽之黄庭堅謂其風流不減古人然因畵為¶
累故世但以藝傳云¶
周邦彦字美成錢塘人疎雋少檢不為州里推重而博¶
渉百家之書元豐初游京師獻汴都賦萬餘言神宗異¶
之命侍臣讀於邇英閣召赴政事堂自太學諸生一命¶
為正居五嵗不遷益盡力於辭章出教授廬州知溧水¶
<pb:KR2a0032_WYG_444-21b>¶
縣還為國子主簿哲宗召對使誦前賦除祕書省正字¶
歴校書郎考功員外郎衛尉宗正少卿兼議禮局檢討¶
以直龍圗閣知河中府徽宗欲使畢禮書復留之踰年¶
乃知龍德府徙眀州入拜祕書監進徽猷閣待制提舉¶
大晟府未幾知順昌府徙處州卒年六十六贈宣奉大¶
夫邦彦好音樂能自度曲製樂府長短句詞韻清蔚傳¶
於世¶
<pb:KR2a0032_WYG_444-22a>¶
朱長文字伯原蘇州呉人年未冠舉進士乙科以病足¶
不肯試吏築室樂圃坊著書閲古呉人化其賢長吏至¶
莫不先造請謀政所急士大夫過者以不到樂圃為恥¶
名動京師公卿薦以自代者衆元祐中起教授於鄉召¶
為太學博士遷祕書省正字元符初卒哲宗知其清賻¶
絹百有文三百卷六經皆為辯說又著琴史而序其略¶
曰方朝廷成太平之功制禮作樂比隆商周則是書也¶
豈虛文哉葢立志如此¶
劉弇字偉眀吉州安福人兒時警頴日誦萬餘言登元¶
<pb:KR2a0032_WYG_444-22b>¶
豐二年進士第繼中博學宏詞科歴官知嘉州峨眉縣¶
改太學博士元符中有事於南郊弇進南郊大禮賦哲¶
宗覽之動容以為相如子雲復出除祕書省正字徽宗¶
即位改著作佐郎實録檢討官以疾卒于官弇性嗜酒¶
不事拘檢為文辭剷剔瑕纇卓詭不凡有龍雲集三十¶
卷周必大序其文為廬陵自歐陽文忠公以文章續韓¶
文公正傳遂為一代儒宗繼之者弇也其相推重如此¶
<pb:KR2a0032_WYG_444-23a>¶
云¶
　宋史卷四百四十四¶
<pb:KR2a0032_WYG_444-23b>¶
