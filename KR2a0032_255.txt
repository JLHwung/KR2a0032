# -*- mode: mandoku-view -*-
#+TITLE: 宋史
#+DATE: 2018-03-31 09:03:28.049802
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷二百五十五
<pb:KR2a0032_WYG_255-1a>¶
欽定四庫全書¶
　宋史巻二百五十五¶
元中書右丞相總裁托克托等修¶
¶
　列傳第十四¶
¶
郭　崇　楊廷璋　宋　偓　向　拱¶
¶
¶
王彦超　張永徳　王全斌(曾孫凱)¶
¶
¶
康延澤(王繼濤髙彦暉附)¶
¶
郭崇應州金城人重厚寡言有方略初名崇威避周祖¶
名止稱崇父祖俱代北酋長崇弱冠以勇力應募為卒¶
<pb:KR2a0032_WYG_255-1b>¶
後唐清泰中為應州騎軍都校晉祖割雲應地入于契¶
丹崇恥事之奮身南歸歴鄆河中潞三鎮騎軍都校開¶
運中戍太原會漢祖起義以崇為前鋒入汴改䕶聖左¶
第六軍都校領郢州刺史改領富州從周祖平河中以¶
功遷果州防禦使領䕶聖右廂都指揮使周祖鎮鄴以¶
崇領行營騎軍兼天雄軍都巡檢使乾祐三年冬崇從¶
周祖平國難與李筠拒慕容彦超於留子陂走之以崇¶
<pb:KR2a0032_WYG_255-2a>¶
補侍衛馬軍都指揮使遣馮道等迎湘隂公贇於徐州¶
將立之會契丹南侵周祖北征次于澶州為六軍推戴¶
樞密使王峻在京師聞變遣崇率七百騎東拒贇遇於¶
睢陽崇陣于牙門外贇懼登門樓呼崇曰汝等何遽至¶
此崇曰澶州軍變遣崇等來衛乘輿非有他也贇召崇¶
升樓崇未敢登即遣道下與語崇乃登具言軍情有屬¶
天命巳定贇執崇手泣俛首久之俄而贇所領衛兵都¶
校張令超以衆歸崇贇親將賈王等數怒目視道將害¶
之贇曰汝輩勿草草此非關令公事崇即送贇就館舍¶
<pb:KR2a0032_WYG_255-2b>¶
廣順初領定武軍節度又為京城都巡檢使修城都部¶
署兼知歩軍公事未㡬復升陳州為節鎮以潁州隸焉¶
命崇為節度周祖親郊加同平章事出鎮澶州周祖不¶
豫促還鎮所世宗立并人侵潞州命崇與符彦卿出固¶
鎮以禦之世宗親征又副彦卿為行營都部署師還加¶
兼侍中冬移真定尹成徳軍節度四年世宗征淮南契¶
丹出騎萬乘餘掠邊崇率師攻下束鹿縣斬數百級俘¶
<pb:KR2a0032_WYG_255-3a>¶
獲甚衆五年天清節崇來朝表求致政不允賜襲衣金¶
帶器幣鞍勒馬遣之世宗平關南至靜安軍崇來朝恭¶
帝嗣位加檢校太師宋初加兼中書令崇追感周室恩¶
遇時復泣下監軍陳思誨密奏其狀因言常山近邊崇¶
有異心宜謹備之太祖曰我素知崇篤於恩義蓋有所¶
激發爾遣人覘之還言崇方對賓屬坐池潭小亭飲博¶
城中晏然太祖笑曰果如朕言未㡬來朝時命李重進¶
為平盧軍節度重進叛改命崇為節制乾徳三年卒年¶
五十八太祖聞之震悼贈太師子守璘至洛苑副使妻¶
<pb:KR2a0032_WYG_255-3b>¶
即明徳皇后之姊也子允恭以父任授殿直至崇儀副¶
使知常州卒次女為仁宗皇后天聖三年詔贈崇尚書¶
令兼中書令守璘太尉寧國軍節度允恭太傅安徳軍¶
節度六年又詔追封崇英國公加贈守璘永清軍節度¶
兼中書令允恭忠武軍節度兼侍中允恭子中庸左侍¶
禁閤門祗&KR0049;副使中和娶潁川郡王徳彞女為西染院¶
副使¶
<pb:KR2a0032_WYG_255-4a>¶
楊廷璋字温玉真定人家世素微賤有姊寡居京師周¶
祖微時欲聘之姊不從令媒氏傳言恐逼姊以告廷璋¶
廷璋往見周祖歸謂姊曰此人姿貌異常不可拒姊乃¶
從之周祖從漢祖鎮太原廷璋屢省其姊周祖愛其純¶
謹姊卒留廷璋給事左右及出討三叛入平國難廷璋¶
數獻竒計即位追冊廷璋姊為淑妃擢廷璋為右飛龍¶
使廷璋固辭不拜願推恩其父洪裕即令召洪裕赴闕¶
以老病辭就拜金紫光禄大夫真定少尹廷璋歴皇城¶
使昭義兵馬都監澶州巡檢使世宗自澶淵還京言廷¶
<pb:KR2a0032_WYG_255-4b>¶
璋有幹材遷客省使俄為河陽巡檢知州事涇帥史懿¶
稱疾不朝周祖命廷璋往代之將行謂之曰懿不就命¶
即圖之廷璋至屏左右以詔書示懿諭以禍福懿即日¶
載路俄聞周主崩廷璋嘔血不食者數日世宗立拜左¶
驍衛大將軍充宣徽北院使征劉崇以為建雄軍節度¶
在鎮數年頗有惠愛前後率兵入太原境拔仁義髙璧¶
等砦獲刺史軍校數十人俘其民數千戸獲兵器羊馬¶
<pb:KR2a0032_WYG_255-5a>¶
數萬計并人棄沁州二百里退保新城廷璋遂置保安¶
興同白璧等十餘砦會隰州刺史孫議卒廷璋遣監軍¶
李謙溥領州事謙溥至并人來攻其城議者以為宜速¶
救之廷璋曰隰州城壁堅完并人奄至未能為攻城具¶
當出竒以破之乃募敢死士百餘人許以重賞由間道¶
遣人約謙溥為内應既至即銜枚夜擊城中鼓譟以出¶
并人大潰追北數十里斬首千餘級獲器甲萬計奏至¶
世宗喜曰吾舅真能禦寇詔褒之世宗自河東還加檢¶
校太保顯徳六年夏率所部入河東界下堡砦十三降¶
<pb:KR2a0032_WYG_255-5b>¶
巡檢使靳漢晁等三人恭帝即位加檢校太傅宋初加¶
檢校太尉吏民詣闕請立碑頌功徳太祖命盧多遜撰¶
文賜之李筠叛潛遣親信使齎蠟書求援鄰境廷璋獲¶
之械送京師因上攻取之䇿即下詔委以經略及車駕¶
親征詔廷璋率所部入隂地分賊勢賊平歸鎮是秋來¶
朝改鎮邠州乾徳四年移鄜州開寳二年召為右千牛¶
衛上將軍四年卒年六十賻帛二百匹廷璋美髯長上¶
<pb:KR2a0032_WYG_255-6a>¶
短下好修容儀雖見小吏未嘗懈惰善待士幕府多知¶
名人在晉州日太祖命荆罕儒為鈐轄罕儒以廷璋周¶
朝近親疑有異志每入府中從者皆持刀劒欲圖廷璋¶
廷璋推誠待之殊不設備罕儒亦不敢發終亦無患議¶
者以廷璋在涇州保全史懿隂徳之報也洪裕少時嘗¶
漁於貂裘陂忽有馳騎至者以二石鴈授洪裕一翼掩¶
左一翼掩右曰吾北嶽使者也言訖忽不見是年生淑¶
妃明年生廷璋家遂昌盛廷璋子七人皆不為求官惟¶
表其孤甥安崇勲得西頭供奉官崇勲後唐樞密使重¶
<pb:KR2a0032_WYG_255-6b>¶
誨子也廷璋子垣塤皆進士及第垣至屯田員外郎鹽¶
鐵副使判官塤為都官郎中¶
宋偓河南洛陽人謙恭下士祖瑤唐天徳軍節度兼中¶
書令父廷浩尚後唐莊宗女義寧公主生偓廷浩歴石¶
原房三州刺史晉初為汜水關使張從賓之叛力戰死¶
之偓年十一以父死事補殿直遷供奉官晉祖嘗事莊¶
宗每偓母入見詔令勿拜因從容謂之曰朕於主家誠¶
<pb:KR2a0032_WYG_255-7a>¶
無所靳但朝廷多事府庫空竭主所知也今主居輦下¶
薪米為憂當奉主居西洛以就豐泰命偓分司就養敕¶
有司供給至於醯醢率有加等漢祖在晉陽遣其子承¶
訓至洛奉書偓母與偓結昏即永寧公主也累授北京¶
皇城使漢乾祐初拜右金吾衛大將軍駙馬都尉隱帝¶
即位授昭武軍節度移鎮滑州周祖舉兵向闕時偓在¶
鎮開門迎謁周祖深徳之偓率所部兵從周祖至留子¶
陂隱帝衛兵悉走投周祖周祖謂偓曰至尊危矣公近¶
親可亟去擁衛無令驚動偓䇿馬及御營軍巳亂矣廣¶
<pb:KR2a0032_WYG_255-7b>¶
順初丁内艱服除授左監門衛上將軍世宗征淮南令¶
偓與左龍武統軍趙贊右神武統軍張彦超前景州刺¶
史劉建於夀州四靣廵檢師還以偓為右神武統軍充¶
行營右廂都排陣使又為廬州城下副部署呉人大發¶
舟師次東沛洲斷蘇杭之路世宗遣偓領戰艦數百艘¶
襲之又遣大將慕容延釗率歩騎而進水陸合勢大破¶
之世宗嘗次于野有虎逼乘輿偓引弓射之一發而斃¶
<pb:KR2a0032_WYG_255-8a>¶
及江北諸州悉平畫江為界世宗駐迎鑾命偓率舟師¶
三千泝江而上廵警諸郡師還復授滑州節制又移鎮¶
鄧州恭帝即位加開府儀同三司宋初加檢校太師遣¶
領舟師廵撫江徼舒州團練使彦超副之李重進謀以¶
&KR0045;州叛偓察其狀飛章以聞太祖令偓屯海陵以觀重¶
進去就遂從征&KR0045;州為行營排陣使及平以功改保信¶
軍節度來朝徙鎮華州會鑿池都城南命偓率舟師數¶
千以習水戰車駕數臨觀焉五年改忠武軍節度開寳¶
初太祖納偓長女為后偓本名延渥以父名下字從水¶
<pb:KR2a0032_WYG_255-8b>¶
開寳初上言改為偓三年徙邠州太平興國初加同平¶
章事二年移定國軍節度四年從平太原又從征幽州¶
詔偓與尚食使侯昭愿領兵萬餘攻城南靣師還歸鎮¶
五年冬車駕幸大名召偓詣行在詔知滄州六年封邢¶
國公俄遷同州九年又為右衛上將軍雍熙中曹彬等¶
北伐班師命偓知霸州歸闕端拱二年卒年六十四廢¶
朝贈侍中諡莊惠中使䕶葬偓莊宗之外孫漢祖之壻¶
<pb:KR2a0032_WYG_255-9a>¶
女即孝章皇后近代貴盛鮮有其比子元靖至供備庫¶
使元度至供備庫副使元載元亨竝至左侍禁閤門祗¶
&KR0049;初孝章寢疾語晉國長公主曰我瞑目無他憂惟慮¶
族屬不敦睦貽笑於人景徳中偓幼子元翰果詣京府¶
求析家財真宗聞之詔釋勿問仍諭其族屬務遵先后¶
遺戒焉元度子惟簡為殿直惟易為奉職¶
向拱字星民懐州河内人始名訓避周恭帝諱改焉少¶
倜儻負氣弱冠聞漢祖在晉陽招致天下士將往依之¶
中途遇盜見拱狀貎雄偉意為富家子隨之將劫其財¶
<pb:KR2a0032_WYG_255-9b>¶
拱覺行至石會關殺所乘驢市酒會里中豪傑告其故¶
咸出丁壯䕶拱至太原以䇿干漢祖漢祖不納客于周¶
祖門下及周祖領節鎮署拱知客押牙周祖即位授宫¶
苑使廣順中遷皇城使出監昭義屯軍并人領馬歩十¶
五都來侵拱與廵檢陳思讓逆戰於虒亭南殺三百餘¶
人擒百人獲其帥王璠曹海金又敗其軍於壺關師還¶
會征慕容彦超命為都監賜以六銖袍帶鞍勒馬器仗¶
<pb:KR2a0032_WYG_255-10a>¶
即日遣行賊平命為陜州廵檢未㡬改客省使知陜州¶
會延州髙允權卒其子紹基欲求繼襲即自領使務朝¶
廷益禁兵戍守命拱權知州事俄遷内客省使嘗請禁¶
州民賣軍裝兵器於西人從之所屬部落有侵盜漢戸¶
者拱招其酋帥犒之令誓不敢侵犯召拜左神武大將¶
軍宣徽南院使劉崇入寇遣馬軍樊愛能歩軍何徽赴¶
澤州令拱監䕶之世宗親征拱以精騎居陣中髙平之¶
㨗以功兼義成軍節度河東行營前軍都監師還出鎮¶
陳州先是晉末秦州節度何建以秦成階三州入蜀蜀¶
<pb:KR2a0032_WYG_255-10b>¶
人又取鳳州至是宰相王溥薦拱討之乃召拱與鳳翔¶
王景竝率兵出大散關連下城砦復命拱為西南靣行¶
營都監蜀人聞鳳州急發卒五千餘出鳳州北堂倉鎮¶
路行至黄花谷將絶周師糧道拱與王景偵知之命排¶
陣使張建雄領兵二千直抵黄花谷又遣别將領勁卒¶
千人出敵後截其歸路敵果為建雄所敗奔堂倉又為¶
勁卒所逼合勢掩擊擒其監軍王巒孫韜等千五百人¶
<pb:KR2a0032_WYG_255-11a>¶
由是劍門之下州邑營砦望風宵遁秦鳳階成平召歸¶
宴於金祥殿賜襲衣金帶銀器繒帛鞍勒馬顯徳二年¶
世宗親征淮南以拱權東京留守兼判開封府事時&KR0045;¶
州初平南唐令境上出師謀收復韓令坤有棄城之意¶
即驛召拱赴行在拜淮南節度依前宣徽使兼縁江招¶
討使以令坤為副時周師久駐淮陽都將趙晁白廷遇¶
等驕恣横暴不相禀從惟務貪濫至有劫人妻女者及¶
拱至戮其不奉法者數輩軍中肅然六月追敘秦鳳功¶
加檢校太尉時周師圍夀春經年未下江淮草寇充斥¶
<pb:KR2a0032_WYG_255-11b>¶
呉援兵栅於紫金山與城中烽火相應而舒蘄和泰復¶
為呉人所據拱上言欲且徙&KR0045;州之師併力攻夀春俟¶
其城下然後改圖進取世宗從之拱乃封庫付&KR0045;州主¶
者復遣本府牙將分部按廵城中秋毫不犯軍民感悅¶
及師行呉人有負糗糧以送者至夀春與李重進合勢¶
以攻其城改淮南道招討都監敗淮南軍二千于黄蓍¶
砦世宗再幸夀州召拱宴賜甚厚以為武寧軍節度命¶
<pb:KR2a0032_WYG_255-12a>¶
領其屬駐鎮淮軍及克夀州以功加同平章事領武寧¶
軍節度四年徙歸徳軍節度淮南平改山南東道節度¶
俄充西南靣水陸發運招討使恭帝即位加檢校太師¶
河南尹西京留守宋初加兼侍中太祖征李筠拱迎謁¶
至汜水言於上曰筠逆節久著兵力日盛陛下宜急濟¶
大河踰太行乘其未集而誅之緩則勢張難為力矣帝¶
從其言巻甲倍道趨之筠果率兵南向聞車駕至惶駭¶
走澤州城守遂見擒乾徳初從郊祀畢封譙國公拱尹¶
河南十餘年専治園林第舍好聲妓縱酒為樂府政廢¶
<pb:KR2a0032_WYG_255-12b>¶
弛羣盜晝劫太祖聞之怒移鎮安州命左武衛上將軍¶
焦繼勲代之謂繼勲曰洛久不治選卿代之無復效拱¶
為也太平興國初進封秦國公來朝授左衛上將軍八¶
年代王彦超判左金吾衛仗事表獻西京長夏門北園¶
詔以銀五千兩償之雍熙三年卒年七十五贈中書令¶
咸平初真宗聞拱之後有寒餒流離者録其孫懌為國¶
子助教拱子徳明至洛苑使昱大中祥符八年進士出¶
<pb:KR2a0032_WYG_255-13a>¶
身徳明子悅為虞部郎中¶
王彦超大名臨清人性温和恭謹能禮下士少事後唐¶
魏王繼岌從繼岌討蜀還至渭南會明宗即位繼岌遇¶
害左右遁去彦超乃依鳳翔重雲山僧舍暉道人為徒¶
暉善觀人謂彦超曰子富貴人也安能久居此給資帛¶
遣之時晉祖帥陜乃召至帳下委以心腹及移鎮太原¶
將引兵南下遣從事桑維翰求援契丹以彦超從行天¶
福初累遷奉徳軍校再轉殿前散指揮都虞&KR0049;領䝉州¶
刺史漢初領岳州防禦使兼䕶聖左廂都校出為復州¶
<pb:KR2a0032_WYG_255-13b>¶
防禦使周祖平内難後北征契丹以彦超為行營馬歩¶
左廂都排陣使從周祖入汴時自彭門迎湘隂公入纘¶
位會軍變周祖革命即命彦超權知徐州節度未行湘¶
隂公舊校鞏廷美據州叛真拜彦超武寧軍節度命討¶
之彦超督戰艦破其水砦乘勝拔之又與樞密使王峻¶
拒劉崇於晉州彦超以騎兵進崇遁去授建雄軍節度¶
復以所部追賊至霍邑賊歩騎墮崖谷死者甚衆彦超¶
<pb:KR2a0032_WYG_255-14a>¶
歸鎮所俄改河陽三城節度移鎮河中顯徳初加同平¶
章事劉崇南寇命彦超領兵取晉州路東向邀擊從戰¶
髙平彦超自隂地關與符彦卿會兵圍汾州諸將請急¶
攻彦超曰城巳危矣旦暮將降我士卒精銳儻驅以先¶
登必死傷者衆少待之翌日州將董希顔果降遂引兵¶
趣石州彦超親鼓士乘城躬冒矢石數日下之擒其守¶
將安彦進獻行在師還改忠武軍節度加兼侍中詔率¶
所部浚胡蘆河城李晏口工未畢遼人萬餘騎來侵彦¶
超擊敗之殺傷甚衆宰相李榖征淮南以彦超為前軍¶
<pb:KR2a0032_WYG_255-14b>¶
行營副部署敗淮南軍二千于夀州城下吳兵水陸來¶
援榖退保正陽呉人躡其後會李重進兵至合勢急擊¶
大敗呉人三萬餘衆追北二十餘里還改京兆尹永興¶
軍節度六年夏移鎮鳳翔恭帝嗣位加檢校太師西靣¶
縁邊副都部署宋初加兼中書令代還太祖與彦超有¶
舊因幸作坊召從臣宴射酒酣謂彦超曰卿昔在復州¶
朕往依卿何不納我彦超降階頓首曰勺水豈能止神¶
<pb:KR2a0032_WYG_255-15a>¶
龍耶當日陛下不留滯於小郡者蓋天使然爾帝大笑¶
彦超翌日奉表待罪帝遣中使慰諭令赴朝謁未㡬復¶
以為永興軍節度又以其父光禄卿致仕重霸為太子¶
少傅致仕乾徳二年復鎮鳳翔三年丁外艱起復開寳¶
二年為右金吾衛上將軍判衛仗事太平興國六年封¶
邠國公七年彦超語人曰人臣七十致仕古之制也我¶
年六十九當自知止明年表求致仕加太子太師給金¶
吾上將軍禄彦超既得請盡斥去僕妾之冗食者居處¶
服用咸遵儉約雍熙三年卒年七十三贈尚書令開寳¶
<pb:KR2a0032_WYG_255-15b>¶
初彦超自鳳翔來朝與武行徳郭從義白重贊楊廷璋¶
俱侍曲宴太祖從容謂曰卿等皆國家舊臣久臨劇鎮¶
王事鞅掌非朕所以優賢之意彦超知㫖即前奏曰臣¶
無勲勞久冒榮寵今巳衰朽願乞骸骨歸邱園臣之願¶
也行徳等竟自陳夙昔戰功及履歴艱苦帝曰此異代¶
事何足論翌日皆罷行徳等節鎮時議以此許彦超初¶
彦超將致政每戒諸子曰吾屢為統帥殺人多矣身死¶
<pb:KR2a0032_WYG_255-16a>¶
得免為幸必無隂徳以及後汝曹勉為善事以自庇及¶
卒諸子果無逹者宣化門内有大第園林甚盛不十餘¶
年其家巳鬻之矣孫克從咸平元年進士及第亦止於¶
州縣¶
張永徳字抱一并州陽曲人家世饒財曾祖丕尚氣節¶
後唐武皇鎮太原急於用度多嚴選富家子掌帑庫或¶
調度不給即坐誅沒入貲産丕為之滿嵗府財有餘宗¶
人政當次補其任率族屬泣拜請丕濟其急丕又為代¶
掌一年鄉里服其義父頴事晉至安州防禦使永徳生¶
<pb:KR2a0032_WYG_255-16b>¶
四嵗母馬氏被出育於祖母事繼母劉氏以孝聞周祖¶
初為侍衛吏與頴善乃以女妻永徳永徳迎其母妻詣¶
宋州時寇賊充斥乃易敝衣毁容儀居委巷中有賊過¶
即邀乞焉紿曰此悲田院耳賊即舍去繇是免禍周祖¶
為樞密使表永徳授供奉官押班乾祐中命賜潞帥常¶
遇生辰禮幣遇周祖之外兄弟也時周祖鎮鄴被讒族¶
其家永徳在潞州聞有密詔授遇永徳探知其意謂遇¶
<pb:KR2a0032_WYG_255-17a>¶
曰得非涖殺永徳耶永徳即死無怨恐累君侯家耳遇¶
愕然曰何謂也永徳曰姦邪蠧政郭公誓清君側願且¶
以永徳屬吏事成足以為徳不成死未晩遇以為然止¶
令壯士嚴衛然所以餽之甚厚親問之曰君視丈人事¶
得成否永徳曰殆必成未㡬周祖使至遇賀且謝曰老¶
夫㡬誤大事初魏人柴翁以經義教里中有女後唐莊¶
宗時備掖庭明宗入洛遣出宫柴翁夫妻往迎之至鴻¶
溝遇雨甚踰旬不能前女悉取裝具計直千萬分其半¶
以與父母令歸魏曰兒見溝旁郵舍隊長項黵黒為雀¶
<pb:KR2a0032_WYG_255-17b>¶
形者極貴人也願事之問之乃周祖也父母大恚然終¶
不能奪他日語周祖曰君貴不可言妾有緡錢五百萬¶
資君時不可失周祖因其資得為軍司柴翁好獨寢人¶
傳其能司㝠間事一日晨起大笑不巳妻問之不對翁¶
好飲其妻逼令飲極醉因漏言曰花項漢作天子矣其¶
妻頗露之遇亦㣲有聞未深言至是永徳故以此諷遇¶
遇送永徳歸周祖周祖登位封永徳妻為晉國公主授¶
<pb:KR2a0032_WYG_255-18a>¶
永徳左衛將軍内殿直小底四班都知加駙馬都尉領¶
和州刺史逾年擢為殿前都虞&KR0049;領恩州團練使俄遷¶
殿前都指揮使泗州防禦使時年二十四顯徳元年并¶
州劉崇引契丹來侵世宗親征戰于髙平大將樊愛能¶
何徽方戰退衂時太祖與永徳各領牙兵二千永徳部¶
下善左射太祖與永徳厲兵分進大㨗降崇軍七千餘¶
衆及駐上黨世宗晝臥帳中召永徳語曰前日髙平之¶
戰主將殊不用命樊愛能而下吾將案之以法永徳曰¶
陛下欲固守封疆則巳必欲開拓疆宇威加四海宜痛¶
<pb:KR2a0032_WYG_255-18b>¶
懲其失世宗擲枕於地大呼稱善翌日誅二將以徇軍¶
威大振進攻太原師薄城下永徳與符彦卿史彦超北¶
控忻口以斷契丹援路太原城四十里周師去城三百¶
歩圍之三匝自四月至六月攻之不克契丹援兵果至¶
彦超戰没繼敗其衆二千餘衆遁去以永徳領武信軍¶
節度師還徙義成軍節度時永徳父頴為隸人曹澄等¶
所害因奔南唐㑹議南征永徳請行自効許之師至夀¶
<pb:KR2a0032_WYG_255-19a>¶
春劉仁贍堅壁不下永徳出疲兵誘之傍伏精騎每戰¶
陽不利北退三十里伏兵突起夾攻大敗之仁贍僅以¶
身免三年世宗親征至夀州城下仁贍執澄等三人檻¶
送行在意求緩師詔賜永徳俾其甘心太祖與永徳領¶
前軍至紫金山呉人列十八砦戰備嚴整敵壘西偏有¶
髙隴下瞰其營中永徳選勁弓强弩伏隴旁太祖麾兵¶
直攻第一砦戰陽不勝淮人果空砦出鬭永徳亟登隴¶
發伏馳入據之敵衆散走翌日又攻第二砦鼓譟而進¶
始攻北門淮人開南門而遁時韓令坤在&KR0045;州復為吳¶
<pb:KR2a0032_WYG_255-19b>¶
人所逼欲退師世宗怒遣永徳率師援之又敗泗州軍¶
千餘于曲溪堰俄屯下蔡時呉人以周師在夀春攻圍¶
日急又恃水戰乃大發樓船蔽江而下泊于濠泗周師¶
頗不利呉將林仁肇帥衆千餘水陸齊進又以船數艘¶
載薪乘風縱火將焚周浮梁周人憂之俄而風反呉人¶
稍却永徳進兵敗之又夜使習水者没其船下縻以鐵¶
鏁引輕舠急擊呉人既不得進溺者甚衆奪其巨艦數¶
<pb:KR2a0032_WYG_255-20a>¶
十艘永徳解金帶賞習水者乃距浮梁十餘歩以鐵索¶
千餘尺横截長淮又維巨木自是備禦益堅矣俄又敗¶
千餘衆於淮北岸獲戰船數十艘呉人多溺死詔褒美¶
之冬擢為殿前都㸃檢四年從克夀州還制授檢校太¶
尉領鎮寧軍節度五年夏契丹擾邊命永徳率歩騎二¶
萬拒之從世宗北伐還駐澶淵解兵柄加檢校太尉同¶
中書門下平章事恭帝嗣位移忠武軍節度太祖即位¶
加兼侍中永徳入朝授武勝軍節度入覲召對後苑道¶
舊故飲以巨觥每呼駙馬不名時并汾未下太祖密訪¶
<pb:KR2a0032_WYG_255-20b>¶
其䇿永徳曰太原兵少而悍加以契丹為援未易取也¶
臣以每嵗多設游兵擾其農事仍發間使以諜契丹絶¶
其援然後可下也帝然之俄歸本鎮會出師討金陵永¶
徳以巳資造戰船數十艘運糧萬斛自順陽沿漢水而¶
下富民髙進者豪横莫能禁永徳乃發其姦寘于法進¶
潛詣闕誣永徳縁險固置十餘砦圖為不軌太祖命樞¶
密都承㫖曹翰領騎兵察之詰其砦所進曰張侍中誅¶
<pb:KR2a0032_WYG_255-21a>¶
我宗黨殆盡希中以法報私憤爾翰以進授永徳永徳¶
遽解縛就市笞而釋之時稱其長者太平興國二年來¶
朝拜左衛上將軍五年坐市秦隴竹木所過矯制免關¶
市算降為本衛大將軍數月復舊秩六年進封鄧國公¶
雍熙中連知滄雄定三州端拱元年拜安化軍節度召¶
還為河北兩路排陣使屯定州嘗與契丹戰斬獲甚衆¶
二年丁内艱起服淳化初又代田重進知鎮州二年改¶
泰寧軍節度兼侍中出判并州兼并代都部署永徳明¶
天文術嘗與僚佐會食有報遼兵寇州境者永徳用太¶
<pb:KR2a0032_WYG_255-21b>¶
白萬勝訣占之語坐客曰彼雖以年月便利乘金而來¶
反值嵗星對逆兵家大忌必敗未㡬折御卿㨗報至衆¶
始歎伏自五代用兵多姑息藩鎮頗恣部下販鬻宋初¶
功臣猶習舊事太宗初即位詔羣臣乘傳出入不得賫¶
貨邀利及令人諸處圖回與民爭利永徳在太原嘗令¶
親吏販茶規利闌出徼外市羊為轉運使王嗣宗所發¶
罷為左衛上將軍真宗即位進封衛國公未㡬判左金¶
<pb:KR2a0032_WYG_255-22a>¶
吾街仗事咸平初屢表請老授太子太師分司西京仍¶
以其孫大理寺丞文蔚釐務洛下以便就養二年冬契¶
丹入邊帝將北巡以永徳宿將召入對便殿賜坐訪以¶
邊要以老不可從行留為東京内外都巡檢使三年制¶
授檢校太師彰徳軍節度知天雄軍俄以衰耄命還本¶
鎮是秋卒年七十三遣内園使馮守規䕶柩還京師贈¶
中書令諸孫遷秩者五人永徳出母後適安邑劉祚及¶
永徳鎮南陽祚巳卒迎母歸州廨起二堂與繼母劉並¶
居劉卒馬預中參時年八十一太宗勞之賜冠帔封莒¶
<pb:KR2a0032_WYG_255-22b>¶
國太夫人同母弟劉再思署子城使於市西里起大第¶
聚劉族初永徳寓睢陽有書生隣居臥疾永徳療之獲¶
愈生一日就永徳求永五兩既得即置鼎中煮之成中¶
金自是日與永徳游一日告適淮上語永徳曰後當相¶
遇于彼永徳曰呉境不通子何可去生曰吾自有術永¶
徳送行數舍懇求藥法生曰君當大貴吾不吝此慮損¶
君福言訖而去及永徳屯下蔡牙帳前後隊部曲八百¶
<pb:KR2a0032_WYG_255-23a>¶
人皆金銀刀槊繡旗幟永徳善騎射左右分掛十的握¶
十矢疾馳互發發必中淮民環觀有一僧睥睨永徳遽¶
召之乃睢陽書生也夜宿帳中復求汞法僧曰始語君¶
貴今不謬矣終能謹節當保五十年富貴安用此為然¶
能降志禮賢當别有授公藥法者永徳由此益罄家資¶
延致方士故太祖以方外待之初睢陽書生嘗言太祖¶
受命之兆以故永徳潛意拱嚮太祖將聘孝明皇后也¶
永徳出緡錢金帛數千以助之故盡太祖朝而恩渥不¶
替孫文蔚虞部員外郎文炳殿中丞¶
<pb:KR2a0032_WYG_255-23b>¶
王全斌并州太原人其父事莊宗為岢嵐軍使私畜勇¶
士百餘人莊宗疑其有異志召之懼不敢行全斌時年¶
十二謂其父曰此蓋疑大人有他圖願以全斌為質必¶
得釋父從其計果獲全因以隸帳下及莊宗入洛累歴¶
内職同光末國有内難兵入宫城近臣宿將皆棄甲遁¶
去惟全斌與符彦卿等十數人居中拒戰莊宗中流矢¶
扶掖至絳霄殿全斌慟哭而去明宗即位補禁軍列校¶
<pb:KR2a0032_WYG_255-24a>¶
晉初從侯益破張從賓於汜水以功遷䕶聖指揮使周¶
廣順初改䕶聖為龍㨗以全斌為右廂都指揮使及討¶
慕容彦超于兗州為行營馬歩都校顯徳中從向訓平¶
秦鳳遂領恩州團練使俄遷領泗州防禦使從世宗平¶
淮南復瓦橋關改相州留後宋初李筠以潞州叛全斌¶
與慕容延釗由東路㑹大軍進討以功拜安國軍節度¶
詔令完葺西山堡砦不踰時而就建隆四年與洺州防¶
禦使郭進等率兵入太原境俘數千人以歸進克樂平¶
乾徳二年冬又為忠武軍節度即日下詔伐蜀命全斌¶
<pb:KR2a0032_WYG_255-24b>¶
為西川行營前軍都部署率禁軍歩騎二萬諸州兵萬¶
人由鳳州路進討召示川陜地圖授以方略十二月率¶
兵拔乾渠渡萬仞燕子二砦遂下興州蜀刺史藍思綰¶
退保西縣敗蜀軍七千人獲軍糧四十餘萬斛進拔石¶
圖魚關白水二十餘砦先鋒史延徳進軍三泉敗蜀軍¶
數萬擒招討使韓保正副使李進獲糧三十餘萬斛既¶
而崔彦進康延澤等逐蜀軍過三泉遂至嘉陵殺虜甚¶
<pb:KR2a0032_WYG_255-25a>¶
衆蜀人斷閣道軍不能進全斌議取羅川路以入延澤¶
潜謂彦進曰羅川路險軍難並進不如分兵治閣道進¶
與大軍會於深渡彦進以白全斌全斌然之命彦進延¶
澤督治閣道數日成遂進擊金山砦破小漫天砦全斌¶
由羅川趣深渡與彦進會蜀人依江列陣以待彦進遣¶
張萬友等奪其橋會暮夜蜀人退保大漫天砦詰朝彦¶
進延澤萬友分三道擊之蜀人悉其精銳來逆戰又大¶
破之乘勝拔其砦蜀將王審超監軍趙崇渥遁去復與¶
三泉監軍劉延祚大將王昭逺趙彦韜引兵來戰三戰¶
<pb:KR2a0032_WYG_255-25b>¶
三敗追至利州北昭逺遁去渡桔栢江焚梁退守劍門¶
遂克利州得軍糧八十萬斛自利州趨劍門次益光全¶
斌會諸將議曰劍門天險古稱一夫荷戈萬夫莫前諸¶
君宜各陳進取之䇿侍衛軍頭向韜曰降卒牟進言益¶
光江東越大山數重有狹徑名來蘇蜀人於江西置砦¶
對岸有渡自此出劍關南二十里至清强店與大路合¶
可於此進兵即劍門不足恃也全斌等即欲巻甲赴之¶
<pb:KR2a0032_WYG_255-26a>¶
康延澤曰來蘇細徑不須主帥親往且蜀人屢敗併兵¶
退守劍門莫若諸帥協力進攻命一偏將趨來蘇若逹¶
清强北擊劍關與大軍夾攻破之必矣全斌納其䇿命¶
史延徳分兵趨來蘇造浮梁於江上蜀人見梁成棄砦¶
而遁昭逺聞延徳兵趨來蘇至清强即引兵退陣於漢¶
源坡留其偏將守劍門全斌等擊破之昭逺崇韜皆遁¶
走遣輕騎進獲傳送闕下遂克劍州殺蜀軍萬餘人四¶
年正月十三日師次魏城孟昶遣使奉表來降全斌等¶
入成都旬餘劉廷讓等始自峽路至昶饋遺廷讓等及¶
<pb:KR2a0032_WYG_255-26b>¶
犒師並同全斌之至及詔書頒賞諸軍亦無差降由是¶
兩路兵相嫉蜀人亦搆主帥遂不協全斌等先受詔每¶
制置必須諸將僉議至是雖小事不能即決俄詔發蜀¶
兵赴闕人給錢十千未行者加兩月廩食全斌等不即¶
奉命由是蜀軍憤怨人人思亂兩路随軍使臣常數十¶
百人全斌彦進及王仁贍等各保庇之不令部送蜀兵¶
但分遣諸州牙校蜀軍至綿州果叛劫屬邑衆至十餘¶
<pb:KR2a0032_WYG_255-27a>¶
萬自號興國軍有蜀交州刺史全師雄者嘗為將有威¶
惠士卒畏服適以其族赴闕下綿州遇亂師雄恐為所¶
脅乃匿其家於江曲民舍後數日為亂兵所獲推為主¶
帥全斌遣都監米光緒往招撫之光緒盡滅師雄之族¶
納其愛女及槖裝師雄聞之遂無歸志率衆急攻綿州¶
為横海指揮使劉福龍㨗指揮使田紹斌所敗遂攻彭¶
州逐刺史王繼濤殺都監李徳榮據其城成都十縣皆¶
起兵應師雄師雄自號興蜀大王開幕府置僚屬署節¶
帥二十餘人令分據灌口導江郫新繁青城等縣彦進¶
<pb:KR2a0032_WYG_255-27b>¶
與張萬友髙彦暉田欽祚同討之為師雄所敗彦暉戰¶
死欽祚僅免賊衆益盛全斌又遣張延翰張煦往擊之¶
不利退入成都師雄分兵綿漢間斷閣道縁江置砦聲¶
言欲攻成都自是卭蜀眉雅東川果遂渝合資簡昌普¶
嘉戎榮陵十七州並随師雄為亂郵傳不通者月餘全¶
斌等甚懼時城中蜀兵尚餘二萬全斌慮其應賊與諸¶
將謀誘致夾城中盡殺之未㡬劉廷讓曹彬破師雄之¶
<pb:KR2a0032_WYG_255-28a>¶
衆於新繁俘萬餘人師雄退保郫縣全斌仁贍又攻破¶
之師雄走保灌口砦賊勢既衂餘黨散保州縣有陵州¶
指揮使元裕者師雄署為刺史衆萬餘仁贍生擒之磔¶
于成都市俄虎㨗指揮使吕翰為主將所不禮因殺知¶
嘉州客省使武懐節戰櫂都監劉漢卿與師雄黨劉澤¶
合衆至五萬逐普州刺史劉楚信殺通判劉沂及虎㨗¶
都校馮紹又果州指揮使宋徳威殺知州八作使王永¶
昌及通判劉渙都監鄭光弼逐州牙校王可璙率州民¶
為亂仁贍等討吕翰於嘉州翰敗走入雅州師雄病死¶
<pb:KR2a0032_WYG_255-28b>¶
於金堂推謝行本為主羅七君為佐國令公與賊將宋¶
徳威唐陶鼈據銅山旋為康延澤所破仁贍又敗吕翰¶
於雅州翰走黎州為下所殺棄屍水中後丁徳裕等分¶
兵招輯賊衆始息全斌之入蜀也適屬冬暮京城大雪¶
太祖設氊帷於講武殿衣紫貂裘帽以視事忽謂左右¶
曰我被服若此體尚覺寒念西征將衝犯霜雪何以堪¶
處即解裘帽遣中黄門馳賜全斌仍諭諸將以不徧及¶
<pb:KR2a0032_WYG_255-29a>¶
也全斌拜賜感泣初成都平命參知政事吕餘慶知府¶
事全斌但典軍旅全斌嘗語所親曰我聞古之將帥多¶
不能保全功名今西蜀既平欲稱疾東歸庶免悔吝或¶
曰今寇盜尚多非有詔㫖不可輕去全斌猶豫未決會¶
有訴全斌及彦進破蜀日奪民家子女玉帛不法等事¶
與諸將同時召還太祖以全斌等初立功雖犯法不欲¶
辱以獄吏但令中書問狀全斌等具狀詔曰王全斌王¶
仁贍崔彦進等被堅執銳出征全蜀彼畏威而納欵尋¶
馳詔以申恩用示哀矜務敦綏撫應孟昶宗族官吏將¶
<pb:KR2a0032_WYG_255-29b>¶
卒士民悉令安存無或驚擾而乃違戾約束侵侮憲章¶
専殺降兵擅開公帑豪奪婦女廣納貨財斂萬民之怨¶
嗟致羣盜之充斥以至再勞調發方獲平寧洎命旋歸¶
尚欲含忍而銜寃之訴日擁國門稱其隱沒金銀犀玉¶
錢帛十六萬七百餘貫又擅開豐徳庫致失錢二十八¶
萬一千餘貫遂令中書門下召與訟者質證其事而全¶
斌等皆引伏其令御史臺於朝堂集文武百官議其罪¶
<pb:KR2a0032_WYG_255-30a>¶
於是百官定議全斌等罪當大辟請準律處分乃下詔¶
曰有征無戰雖舉於王師禁暴戢兵當崇於武徳蠢兹¶
庸蜀自敗姦謀爰伐罪以宣威俄望風而歸命遽令按¶
堵勿犯秋毫庶徳澤之涵濡俾生聚之寧息而忠武軍¶
節度王全斌武信軍節度崔彦進董兹銳旅奉我成謀¶
既居克定之全功宜體輯柔之深意比謂不日清謐即¶
時凱旋懋賞䇿勲抑有彞典而罔思寅畏速此悔尤貪¶
殘無厭殺戮非罪稽于偃革職爾玩兵尚念前勞特從¶
寛貸止停旄龯猶委藩宣我非無恩爾當自省全斌可¶
<pb:KR2a0032_WYG_255-30b>¶
責授崇義軍節度觀察留後彦進可責授昭化軍節度¶
觀察留後特建随州為崇義軍金州為昭化軍以處之¶
仁贍責授右衛大將軍開寳末車駕幸洛陽郊祀召全¶
斌侍祠以為武寧軍節度謂之曰朕以江左未平慮征¶
南諸將不遵紀律故抑卿數年為朕立法今巳克金陵¶
還卿節龯仍以銀器萬兩帛萬匹錢千萬賜之全斌至¶
鎮數月卒年六十九贈中書令天禧二年録其孫永昌¶
<pb:KR2a0032_WYG_255-31a>¶
為三班奉職全斌輕財重士不求聲譽寛厚容衆軍旅¶
樂為之用黜居山郡十餘年怡然自得識者稱之子審¶
鈞崇儀使富州刺史廣州兵馬鈐轄審銳供奉官閤門¶
祗&KR0049;曾孫凱¶
凱字勝之祖審鈞嘗為永興軍駐泊都監以擊賊死遂¶
家京兆饒於財凱散施結客日馳獵南山下以踐蹂民¶
田捕至府時冦準守長安見其狀貌竒之為言全斌取¶
蜀有勞而審鈞以忠義死當録其孤遂以為三班奉職¶
監鳳翔盩厔稅歴左右班殿直監益州市買院慶州合¶
<pb:KR2a0032_WYG_255-31b>¶
水鎮兵馬監押監在京草場先是守卒掃遺稈自入凱¶
禁絶而衆欲害之事覺他監官皆坐故縱凱獨得免自¶
右侍禁雄州兵馬監押擢閤門祗&KR0049;定邢趙都廵檢使¶
元昊反徙麟州都監嘗出雙烽橋染枝谷遇夏人破之¶
又破龎青黄羅部再戰于伺&KR0049;烽前後斬首三百餘級¶
獲區落馬牛槖駝器械以數千計夏人圍麟州乘城拒¶
鬭晝夜三十一日始解去特遷西頭供奉官代遷邊寇¶
<pb:KR2a0032_WYG_255-32a>¶
猶鈔掠以為内殿崇班麟州路縁邊都廵檢使與同巡¶
檢張岊䕶糧道于青眉浪寇猝大至與岊相失乃分兵¶
出其後夾擊之復與岊合斬首百餘級又入兎毛川賊¶
衆三萬凱以兵六千陷圍流矢中靣鬭不解又斬首百¶
餘級賊自蹂踐死者以千數遷南作坊副使後為并代¶
州鈐轄管勾麟府軍馬事夏人二萬寇青塞堡凱出鞋¶
邪谷轉戰四十里至杜&KR2600;川大敗之復得所掠馬牛以¶
還經略使明鎬言凱在河外九年有功遂領資州刺史¶
久之召還未及見會甘陵盜起即命領兵赴城下賊平¶
<pb:KR2a0032_WYG_255-32b>¶
拜澤州刺史知邠州未㡬為神龍衛四廂都指揮使澤¶
州團練使歴環慶并代定州路副都總管捧日天武四¶
廂綿州防禦使累遷侍衛親軍歩軍副都指揮使涇州¶
觀察使又徙秦鳳路辭日帝諭以唃氏木征交易阻絶¶
頗有入寇之萌宜安靜以處之凱至與主帥以恩信撫¶
接遂復常貢召拜武勝軍節度觀察留後侍衛親軍馬¶
軍副都指揮使卒年六十六贈彰武軍節度使諡莊恪¶
<pb:KR2a0032_WYG_255-33a>¶
凱治軍有紀律善撫循士卒平居與均飲食至臨陣援¶
枹鼓毅然不少假故士卒畏信戰無不力前後與敵遇¶
未嘗挫衂兎毛川之戰内侍宋永誠哭于軍中凱劾罷¶
之尤篤好於故舊子緘緘子詵字晉卿能詩善畫尚蜀¶
國長公主官至留後¶
康延澤父福晉䕶國軍節度兼侍中延澤天福中以䕃¶
補供奉官周廣順二年永興李洪信入覲遣延澤往廵¶
檢遷内染院副使宋初從慕容延釗李處耘平湖湘時¶
荆南髙保融卒其子繼沖嗣領軍事命延澤齎書幣先¶
<pb:KR2a0032_WYG_255-33b>¶
往撫之且察其情偽及還盡得其機事因前導大軍入¶
境遂下荆峽以勞授正使乾徳中征蜀為鳳州路馬軍¶
都監破白水閤子二砦進擊西縣三泉獲韓保正由來¶
蘇路會大軍克劍門及孟昶降延澤以百騎先入成都¶
安撫軍民盡封府庫而還就命為成都府都監會全師¶
雄復亂徙為晉州刺史時有降兵二萬七千諸將懼為¶
内應欲盡殺之延澤請簡老幼疾病七千人釋之餘以¶
<pb:KR2a0032_WYG_255-34a>¶
兵衛還浮江而下賊若來劫奪即殺之未晩諸將不能¶
用俄出兵敗賊黨劉澤三萬人復有王可璙率數郡賊¶
兵來戰延澤擊走之追北至合州又破可璙餘黨謝行¶
本等擒羅七君事平優詔嘉奬就命為東川七州招安¶
廵檢使全斌等得罪延澤亦坐貶唐州教練使開寳中¶
起為供奉官遷左藏庫副使坐與諸姪爭家財失官居¶
西洛卒兄延沼幼隸後唐明宗帳下仕晉祖為尚食使¶
改散指揮使都虞&KR0049;興聖軍都指揮使出為随澤二州¶
刺史周祖北征延沼與白文遇李彦崇曹奉金并從廣¶
<pb:KR2a0032_WYG_255-34b>¶
順中為侍衛馬歩軍都軍頭領信州刺史從世宗征劉¶
崇率兵攻遼州轉龍㨗右廂都校領岳州防禦使真拜¶
蔡齊鄭楚四州防禦使晉潞二州兵馬鈐轄宋初李重¶
進叛以延沼為前軍馬軍都指揮使建隆四年改懐州¶
防禦使乾徳六年命李繼勲等征河東以延沼為先鋒¶
都監太祖親征太原以延沼宿將熟練邊事詔領兵屯¶
潞州會以疾歸郡開寳二年卒年五十八¶
<pb:KR2a0032_WYG_255-35a>¶
王繼濤河朔人少給事漢祖左右乾祐初補供奉官歴¶
諸司副使仕周為右武衛大將軍淮南平為天長軍使¶
顯徳五年遷知州刺史宋初為左驍騎大將軍再遷左¶
神武大將軍乾徳二年命䕶徒治安陵隧道大軍伐蜀¶
為鳳州路壕砦使興元降王全斌命繼濤權府事孟昶¶
降全斌又遣繼濤與供奉官王守訥部送昶歸闕守訥¶
白全斌言繼濤問昶求宫妓金帛全斌遂留繼濤止令¶
守納送昶俄詔以繼濤為彭州刺史綿州軍亂劫全師¶
雄為帥率衆攻彭州繼濤與都監李徳榮拒之徳榮戰¶
<pb:KR2a0032_WYG_255-35b>¶
死繼濤身被八槍單騎走至成都素與通事舍人田欽¶
祚有隙會欽祚入朝乃誣奏繼濤以他事太祖驛召繼¶
濤將靣質之道病卒詔曰故彭州刺史王繼濤先登擊¶
賊身被重創優典未加齎志而殁故階州刺史髙彦暉¶
帥師討賊奮不顧命垂老之年殞身鋒鏑永言痛悼不¶
忘于懐宜各賜其家粟帛¶
髙彦暉薊州漁陽人仕契丹為瀛州守將世宗北征以¶
<pb:KR2a0032_WYG_255-36a>¶
城來降遷耀階二州刺史王師伐蜀為歸州路先鋒都¶
指揮使全師雄之亂崔彦進遣彦暉與田欽祚共討之¶
至導江與賊遇賊據隘路設伏竹箐中官軍至遇伏發¶
遂不利彦暉謂欽祚曰賊勢張大日將暮請收兵詰朝¶
與戰欽祚欲遁慮賊曵其後乃紿之曰公食厚禄遇賊¶
畏縮何也彦暉復麾兵進欽祚潛遁去彦暉獨與部下¶
十餘騎力戰皆死之時年七十餘彦暉老將練習邊事¶
上聞其没甚痛惜故並命優恤之¶
論曰郭崇感激昔遇發於垂涕太祖察其忠厚亟焚思¶
<pb:KR2a0032_WYG_255-36b>¶
晦之奏雖魏文不彊於楊彪宋武無猜於徐廣何以加¶
之廷璋開懐以待罕儒宋偓抗章以察重進向拱獻謀¶
以平上黨乘時建功各奮所長有足尚者王彦超起自¶
戎昭歴典藩服引年髙蹈武夫之貞至於自悔多殺垂¶
戒後裔近乎仁人之用心張永徳前朝勲伐夙識太祖¶
潛懐尊奉雖有橋公祖之知而非人臣之不二心者矣¶
乾徳伐蜀之師未七旬而降欵至諸將之功何可泯也¶
<pb:KR2a0032_WYG_255-37a>¶
王全斌黷貨殺降尋啓禍變太祖罪之而從八議之貸¶
斯得馭功臣之道延澤能相地險豫謀屯備繼濤彦暉¶
先登重傷殞没無避咸可稱焉¶
　宋史卷二百五十五¶
<pb:KR2a0032_WYG_255-37b>¶
