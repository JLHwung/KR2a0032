# -*- mode: mandoku-view -*-
#+TITLE: 宋史
#+DATE: 2018-03-31 09:03:26.725005
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷一百三十四
<pb:KR2a0032_WYG_134-1a>¶
欽定四庫全書¶
　宋史巻一百三十四¶
元中書右丞相總裁托克托等修¶
¶
　樂志第八十七¶
¶
樂九(樂章二)¶
¶
　　　　太朝常享　禘祫　　(加上徽號郊前廟享)皇后别廟　¶
建隆以來祀享太廟一十六首¶
迎神禮安　肅肅清廟奉祠來詣格思之靈如在之祭¶
　克謹威儀載嚴容衛降福孔皆以克永世¶
<pb:KR2a0032_WYG_134-1b>¶
皇帝行隆安　工祝升階賔尸在位祗達孝思允修毖¶
　祀顯相有儀克恭乃事儼恪其容通此精意¶
奠瓚用瑞木　木符啓瑞著象成文於昭大號協應明¶
　君靈命有屬鴻禧洞分歌以升薦休嘉洽聞¶
又馴象　嘉彼馴象來歸帝鄉南州毓質中區效祥仁¶
　格巨獸徳柔遐荒有感斯應神化無方¶
又玉烏　素烏爰止淳精允臧名符瑞牒色應金方潔¶
<pb:KR2a0032_WYG_134-2a>¶
　白容與翹英奮揚孝思攸感皇徳逾張¶
奉爼豐安　維犧維牲以炰以烹植其鞉皷潔彼鉶&KR0245;¶
　孔碩兹爼於穆厥聲肅雍顯相福禄來成¶
酌獻僖祖室大善　湯湯洪河經啓長源欝欝嘉木挺¶
　生本根大哉崇基出乎慶門發祥垂裕永世貽孫¶
順祖室大寜　元鍾九千生於仲呂崇臺九層起於累¶
　土赫日之升明夷為主孝孫作帝式由祖武¶
翼祖室大順　明明我祖積徳攸宜肇繼𤓰瓞將隆夲¶
　支爰資慶緒式昭帝基於穆清廟永洽重熈¶
<pb:KR2a0032_WYG_134-2b>¶
宣祖室大慶　艱難積行緜長鍾慶同人之時得主乃¶
　定既叙宗祧乃修舞詠經武開先永昭丕命¶
太祖室大定　徛歟太祖受命于天化行區宇功溢簡¶
　編武威震耀文徳昭宣開基垂統億萬斯年¶
太宗室大盛　赫赫皇運明明太宗四隩咸暨一變時¶
　雍睿文炳煥聖徳温恭千齡萬祀永播笙鏞¶
飲福禧安　嘉栗㫖酒博腯牲牷神鑒孔昭享兹吉蠲¶
<pb:KR2a0032_WYG_134-3a>¶
　夙夜毖祀孝以奉先永錫純嘏功格于天¶
亞獻正安　已象文治乃觀武成進退可度威儀克明¶
終獻正安　常武徂征詩人所稱總干山立厥象伊凝¶
徹豆豐安　肥腯之牲既析既薦欝鬯之酒巳酌巳獻¶
　祝辭亦陳和奏斯徧享禮具舉徹其有踐¶
攝事十三首¶
降神理安　肅肅清廟昭事祖禰粢盛苾芬四海來祭¶
　皇靈格思令容有睟降福孔皆以克永世¶
太尉行正安　祼鬯溥將賔尸在位帝徳升聞孝思光¶
<pb:KR2a0032_WYG_134-3b>¶
　被公卿庶正傅御師氏至誠感神福禄來暨¶
奠瓚瑞安　淳清育物瑞木成文元氣陶冶非煙郁氛¶
　𤣥貺昭格至和所熏登歌祼獻肹蠁如聞¶
奉爼豐安　麗碑割牲以炰以烹博碩肥腯薦羞神明¶
　祖考來格享于克誠如聞謦欬式燕以寧¶
酌獻僖祖室大善　肅肅藝祖肇基鴻源權輿光大燕¶
　翼貽孫載祀惟永慶流後昆威靈在天顧我思存¶
<pb:KR2a0032_WYG_134-4a>¶
順祖室大寜　思文聖祖長發其祥錫羡蕃衍徳厚流¶
　光眷命自天卜世聿昌祗肅孝享降福無疆¶
翼祖室大順　明明我祖積徳累仁居晦匿曜邁種惟¶
　勤帝圖天錫輝光日新寢廟繹繹昭事同寅¶
宣祖室大慶　洸洸我祖時惟鷹揚潛徳弗耀發源靈¶
　長肆類配天永思不忘來顧來享百福是將¶
太祖室大定　赫赫太祖受命于天赤符啓運威加八¶
　埏神武戡難功無間然翼翼丕承億萬斯年¶
太宗室大盛　穆穆太宗與天合徳昧旦丕顯乾乾翼¶
<pb:KR2a0032_WYG_134-4b>¶
　翼敷佑下民時帝之力永懐聖神孝思罔極¶
眞宗室大明　煌煌眞宗善繼善承經武耀徳臻于治¶
　平封祀禮樂丕昭鴻名陟配文廟皇圖永寜¶
徹豆豐安　鼎爼既陳豆籩既設金石在庭工師就列¶
　備物有嚴著誠至潔孝惟時思禮以雍徹¶
送神理安　神之來兮風肅然神之去兮升九天排凌¶
　兢兮還恍惚羽旄紛兮蕭燔煙¶
<pb:KR2a0032_WYG_134-5a>¶
眞宗御製二首¶
奠瓚用萬國朝天　鴻源濬發睿圖誕彰髙明鍚羡累¶
　洽延祥巍巍藝祖&KR0270;率賔王煌煌文考區宇大康&KR0575;¶
　符昭顯寳厯綿長物性茂遂民俗阜昌甫田多稼禾¶
　黍穰穰含生嘉育鳥獸蹌蹌八紘統域九服要荒沐¶
　浴惠澤祗畏典常隔谷分壤望斗辨方並襲冠帶來¶
　奉圭璋峩峩雙闕濟濟明堂諸侯執帛天后當陽何¶
　以辨等衮衣繡裳何以褒徳輅車乘黄聲明煥赫雅¶
　頌汪洋啓兹丕緒佑我無疆大統斯集大樂斯&KR0045;俯¶
<pb:KR2a0032_WYG_134-5b>¶
　隆宗祐仰繼穹蒼¶
亞獻終獻用平晉樂　五代衰替六合擕離封疆竊據¶
　兵甲競馳天顧黎獻塗炭可悲帝啓靈命濬哲應期¶
　皇祖丕變金龯俄麾率土執贄獷俗來儀瞻彼大鹵¶
　竊此餘基獨迷文告莫畏天威神宗繼統璿圖有輝¶
　尚安蠢爾罔懐格思六飛夙駕萬旅奉辭徯來發詠¶
　不陣行師雲旗先路壺漿塞岐天臨日照宸慮通微¶
<pb:KR2a0032_WYG_134-6a>¶
　前歌後舞人心恱隨要領自得智力何施風移僭冒¶
　政治淳熈書文混一盛徳咸宜干戈倒載振旅言歸¶
　誕昭七徳永定九圍¶
眞宗告饗六首¶
告受天書瑞安　寳命自天鴻禧錫祚昭晣綠文氤氲¶
　黄素𤣥感薦彰靈休誕布寅奉&KR0575;符聿懐永慕¶
太祖太宗加上尊謚顯安　報貺陟封聿昭典禮讓徳¶
　穹厚歸功祖禰丕顯尊稱盡善盡羙寅威孝思以介¶
　蕃祉¶
<pb:KR2a0032_WYG_134-6b>¶
東封畢躬謝酌獻封安　奕奕清廟錫羡詒謀升中神¶
　嶽顯允皇猷歸格藝祖昭報靈休奉先追逺盛徳益¶
　修¶
祀汾隂畢躬謝酌獻顯安　於昭列聖休徳清明威靈¶
　如在享于克誠報功厚載馨薦惟精歸格飲至禮備¶
　樂成¶
聖祖降親告瑞安　於赫聖祖景靈在天神遊來暨睟¶
<pb:KR2a0032_WYG_134-7a>¶
　容穆然誨言昭示帝胄開先齊明欽若延鴻億年¶
六室加謚顯安　欽宗太霄肅奉徽冊大禮克誠鴻猷¶
　有赫令芳爰薦明靈斯格昭謝垂祥永懐何極¶
景祐親享太廟二首¶
迎神興安　追養奉先納孝練主金奏鳯鳴闗雎樂舞¶
　奠鬯恭神肥腯展爼積慶聰明降景寰宇¶
酌獻眞宗室大明　於穆眞皇宅心道粹和戎燕革煥¶
　乎文治操瑞拜圖封天祀地盛徳為宗烝甞萬世¶
至和祫享三首¶
<pb:KR2a0032_WYG_134-7b>¶
迎神興安　濡露降霜永懐孝思祫食諦叙再閏之期¶
　歌徳詠功八音播之歆神惟始靈其格兹¶
奠瓚嘉安　昭穆親祖自室徂堂禮備樂成肅然祼將¶
　瑟瓚黄流條鬯芬芳氣達淵泉神孚來享¶
送神興安　四祖基慶三后在天薦侑備成靈娭其旋¶
　孝孫應嘏受福永年送之懐之明發惻然¶
嘉祐祫享二首¶
<pb:KR2a0032_WYG_134-8a>¶
迎神懐安　躬兹孝享禮備樂成神登于爼祝導于祊¶
　展牲肥腯奏格和平靈其昭格肅僾凝情¶
送神懐安　靈神歸止光景肅然福祥裕世明威在天¶
　孝孫有慶駿烈推先佑兹基緒彌萬斯年¶
熈寧以後享廟五首¶
酌獻英宗室大英　在宋五世天子嗣昌躬發英斷若¶
　乾之剛聲容沄沄被于八荒垂千萬年永烈有光¶
送神興安　鐘皷惟旅籩豆孔時衎我祖宗既右享之¶
　神亟來止孝孫之喜神保聿歸孝孫之思¶
<pb:KR2a0032_WYG_134-8b>¶
禘祫孟享臘享宗正卿升殿正安　進退有容服章有¶
　儀匪亟匪遲降登孔時¶
祫享仁宗大和　於穆仁廟聖澤滂流華夷用乂動植¶
　䝉休徽名冠古奕世垂謀帝躬祼獻盛典昭修¶
英宗大康　赫赫英皇總提邦紀濬發神功恢張聖理¶
　仙馭雖遥鴻徽不弭永言孝思竭誠躬祀¶
常祀五享三首¶
<pb:KR2a0032_WYG_134-9a>¶
迎神興安(九變)　奕奕清廟昭穆定位霜露增感粢盛潔¶
　祭神靈來格福祉攸暨追孝奉先夲支百世¶
太尉奠瓚嘉安　有秩時祀匪怠匪瀆有來宗主載祇¶
　載肅厥作祼將流黄瓚玉是享是宜永綏多福¶
送神興安　皇祖皇考配帝配天駿奔顯相神保言旋¶
　祝以孝告嘏以慈宣去來永慕宗事惟䖍¶
紹興以後時享二十五首¶
迎神興安黄鐘為宫　奉先嚴祀率禮大經時思致享¶
　肅薦芳馨竭誠備物樂奏和聲眞馭來止熈事克成¶
<pb:KR2a0032_WYG_134-9b>¶
大呂為角　聖靈在天九闗崇深風馬雲車紛其顧臨¶
　擁祥儲休昭答孝心孝孫受祉萬福是膺¶
太簇為徴　嘉承和平秩祀為先乃練休辰祝史告䖍¶
　内心齊明祀具吉蠲交際恍惚如在後前¶
應鍾為羽　道信於神神靈燕娭酒有嘉徳物惟其時¶
　緩節安歌樂奏具宜欣欣樂康福禄綏之¶
奉爼豐安　王假有廟子孫保光奉牲以告玉爼膏香¶
<pb:KR2a0032_WYG_134-10a>¶
　專精厲意神其廸嘗休承靈意申錫無疆¶
初獻盥洗正安　恪恭祀典涓選休成設洗致潔直于¶
　東榮嘉觴祗薦明徳惟馨祖考來格享兹孝誠¶
升殿正安　冠佩雍容時惟上公享于清廟陟降彌恭¶
　籩豆靜嘉粢盛潔豐孝孫有慶萬福來同¶
禧祖室酌獻基命　於穆文獻自天發祥肇基明命錫¶
　羡無疆子孫千億宗社靈長神之格思如在洋洋¶
宣祖室酌獻天元　天啓炎厯集我大命長發其祥篤¶
　生上聖夷亂芟荒乾坤以定時祀聿修孝孫有慶¶
<pb:KR2a0032_WYG_134-10b>¶
太祖室酌獻皇武　赫赫藝祖受天明命威加八紘徳¶
　垂累聖祀事孔明有嚴笙磬對越在天延休錫慶¶
太宗室酌獻大定　明明在上時維太宗允武允文丕¶
　基紹隆於肅清廟昭報是豐皇靈格思福禄來同¶
眞宗室酌獻熈文　於穆眞皇維烈有光丕承二后奄¶
　奠萬方威加戎狄道格穹蒼歆時禋祀降福無疆¶
仁宗室酌獻羙成　至哉帝徳乃聖乃神恭巳南面天¶
<pb:KR2a0032_WYG_134-11a>¶
　下歸仁厯年長久垂裕後人祀修舊典寳命維新¶
英宗室酌獻治隆　炎基克鞏赫赫英宗紹休前烈仁¶
　化彌隆篤生聖子堯湯比蹤烝嘗萬世福禄來崇¶
神宗室酌獻大明　於昭神祖運撫明昌肇新百度克¶
　配三王遐荒底績聖武維揚永言執競上帝是皇¶
哲宗室酌獻重光　於皇濬哲遹駿有聲率時昭考丕¶
　顯儀刑功光大業道協三靈永綏厥後來燕來寧¶
徽宗室酌獻承元　天錫神聖徽柔懿恭垂衣拱手遵¶
　制揚功配天立極體道居中佑我烈考萬福攸同¶
<pb:KR2a0032_WYG_134-11b>¶
欽宗室端慶　於皇欽宗道備徳宏允恭允儉克類克¶
　明孝遵前烈仁翊凾生歆兹肆祀永燕宗祊¶
髙宗室大徳　於皇時宋自天保定髙宗受之再僕景¶
　命紹開中興翼善傳聖何千萬年永綏厥慶¶
孝宗室大倫　聖人之徳無加於孝思皇孝宗履行立¶
　教始終純誠非曰笑貌於萬斯年是則是傚¶
光宗室大和　維宋洽熈帝繼于理萬姓厚生三辰順¶
<pb:KR2a0032_WYG_134-12a>¶
　軌對時天休以燕翼子肅唱和聲神其有喜¶
文舞退武舞進正安　肅肅清廟於顯維徳我祀孔時¶
　我奏有翼秉翟載駿有來干戚神之燕娭休祥允格¶
亞終獻文安　觀徳宗祏奕世烈光有嚴祀典粤循舊¶
　章樂諧九變獻舉重觴燕娭如在戩榖穰穰¶
徹豆恭安　禮備樂成物稱誠竭相維辟公神人以說¶
　歌雍一章諸宰斯徹天子萬世無競維烈¶
送神興安　霜露既降時思展禋在天之御睠然顧歆¶
　樂成禮備言歸靡停既安既樂福禄來成¶
<pb:KR2a0032_WYG_134-12b>¶
祫享八首¶
迎神興安黄鍾宫　時維孟冬霜露既零合食盛禮以¶
　時以行孝心翼翼惟神來寜肅倡斯舉神具是聽¶
大呂角　於穆孝思嘉薦惟時誠通兹格咸來燕娭神¶
　之聽之申錫蕃釐於萬斯年永保丕基¶
太簇徴　於昭孝治通乎神明寒暑不忒熈事備成牲¶
　牷孔碩黍稷惟馨以享以祀來燕來寧¶
<pb:KR2a0032_WYG_134-13a>¶
應鍾羽　苾芬孝祀薦灌肅雍致力於神明信咸通靈¶
　之妥留惠我龎鴻廣被萬㝢福禄攸同¶
初獻順祖酌獻大寧　於赫皇祖濬發其祥徳盛流遠¶
　奕世彌昌孝孫有慶嘉薦令芳神保是享錫羡無疆¶
翼祖酌獻興安　上天眷命佑我丕基翼翼皇祖不耀¶
　其輝積厚流長福禄攸宜祀事孔時曾孫篤之¶
光宗室酌獻大承　於皇光宗握符御極昭哉嗣服惟¶
　仁與徳勤施於民靡有暇逸萬年之思永奠宗祏¶
送神興安　合祭大事因時發天翼翼孝思三獻禮䖍¶
<pb:KR2a0032_WYG_134-13b>¶
　神兮樂康飈馭言旋永福後人於千萬年¶
上仁宗英宗徽號一首¶
入門升殿顯安　於穆仁祖寵綏萬方執競英考迄用¶
　成康圖徽寳冊有烈其光庶幾億載與天無疆¶
上英宗尊號一首¶
入門正安　在宋五世天子神明羣公奉冊廼揚鴻名¶
　金書煌煌遹昭厥成思皇多祜與天同聲¶
<pb:KR2a0032_WYG_134-14a>¶
增上神宗徽號一首(哲宗朝製)¶
升殿顯安　於惟禰廟乃聖乃神秉文之士作起惟新¶
　建宫稽古一視同仁庶幾備號以享天人¶
紹興十四年奉上徽宗冊寳三首¶
冊寳入門顯安　於鑠徽考如天莫名迨兹丕揚擬純¶
　粹精温玉鏤文來至于祊有嚴奕奕禮備樂成¶
冊寳升殿顯安　金字煌煌瑶光燦燦羣工奉之登此¶
　寳殿對越祖宗式遵成憲威靈在天來止來燕¶
上徽號顯安　惟精惟一乃聖乃神鴻名克揚茂實斯¶
<pb:KR2a0032_WYG_134-14b>¶
　賔如禹之功如堯之仁孝思永慕用詔無垠¶
淳熈十五年上髙宗徽號三首¶
冊寳入門顯安　於穆髙皇功徳兼隆稱天以誄初謚¶
　未崇載稽禮典揚徽垂鴻涓日之良登進廟宫¶
冊寳升殿顯安　有瑑斯寳有編斯冊導以麾仗奏以¶
　金石祲威盛容煌煌赫赫臣工奉之髙靈來格¶
上徽號顯安　中興之烈髙掩商宗揖遜之羙放勲比¶
<pb:KR2a0032_WYG_134-15a>¶
　隆字十有六擬諸形容威靈在天裕後無窮¶
慶元三年奉上孝宗徽號三首¶
冊寳入門顯安　巍巍孝廟聖徳天通同符藝祖克紹¶
　髙宗有儀有冊載推載崇鏤玉繩金登奉祏宫¶
冊寳升殿顯安　文金晶熒冊玉輝潤統紹乎堯徳全¶
　于舜勤崇推髙子孝孫順冠徳百王萬年垂訓¶
上徽號顯安　金石充庭珩璜在列繪畫乾坤形容日¶
　月巍巍功徳顯顯謨烈垂億萬年鴻徽昭揭¶
髙宗郊祀前朝享太廟三十首¶
<pb:KR2a0032_WYG_134-15b>¶
皇帝入門乾安(後還前殿並同)　於皇我后祗戒專精假於有¶
　廟祖考是承趨進惟肅僾思惟誠神之聽之來燕來¶
　寜¶
皇帝升殿乾安(詣室降殿並同)　皇皇大宮丕顯於穆休徳昭¶
　清元氣囘復芝葉蔓茂桂華馮翼孝孫假斯受兹介¶
　福¶
盥洗乾安　惟皇齊精鬷假于廟觀盥之初惟以潔告¶
<pb:KR2a0032_WYG_134-16a>¶
　衎承祖宗恤祀昭孝誠心有孚介福斯報¶
迎神興安　秬鬯既將黄鍾具奏肅我祖考祗栗以俟¶
　監觀于兹雲車來下¶
尚書奉爼豐安　有碩其牲登于大房肅展以享庶幾¶
　迪嘗匪腯是告我民其康保艾爾後垂休無疆¶
皇帝再盥洗乾安　盥至于再潔誠愈孚帝用祗薦靈¶
　咸嘉虞騰歌臚歡會于軒朱觀厥顒若受福之符¶
僖宗室酌獻基命　思文禧祖基徳之元皇武大之受¶
　命于天積厚流光不已其傳曾孫篤之於萬斯年¶
<pb:KR2a0032_WYG_134-16b>¶
翼祖室酌獻大順　天命有開維仁是依廼睠冀邦于¶
　以顧之其顧伊何發祥肇基施于孫子䖍奉孝思¶
宣祖室天元　昭哉皇祖源深流長雕戈圭瓚休有烈¶
　光天祐潛徳繼世其昌永懐積累嘉薦令芳¶
太祖室皇武　為民請命皇祖赫臨天地並貺億萬同¶
　心造邦以徳介福宜深挹彼惟㫖眞游居歆¶
太宗室大定　皇矣太宗嗣服平成益奮神旅再征不¶
<pb:KR2a0032_WYG_134-17a>¶
　庭文武秉徳仁孝克明以聖傳聖對越紫清¶
眞宗室熈文　思文眞宗體道之崇憺威赫靈遵制揚¶
　功眞符鼎來告成登封盛徳百世於昭無窮¶
仁宗室美成(徽宗御製)　仁徳如天徧覆無偏功濟九有恩¶
　涵八埏齊民受康朝野晏然擊壤歌謡四十二年¶
英宗室治隆　穆穆英宗持盈守成世徳作求是纘是¶
　承齊家睦族偃武恢文於薦清酤酌之欣欣¶
神宗室大明　烝哉維后繼明體神稽古行道文物一¶
　新潤色鴻業垂裕後人靈斿沛然來燕來寧¶
<pb:KR2a0032_WYG_134-17b>¶
哲宗室重光　明哲煌煌照臨無疆紹述先志寔宣重¶
　光詒謀燕翼率由舊章苾芬孝祀降福穰穰¶
徽宗室承光(御製)　於皇烈考道化聖神堯聰舜孝文恬¶
　武忻命于出震遺駿上賓罔極之哀有古莫倫¶
降殿乾安　明徳惟馨進止回復禓襲安恭嚴若惟谷¶
　誠意昭融羣工&KR0209;屬成此祲容生乎齊肅¶
入小次乾安　於皇我后祗戒專精躬製聲詩文思聰¶
<pb:KR2a0032_WYG_134-18a>¶
　明雍容戾止玉立端誠神聽如在福禄來寧¶
文舞退武舞進正安　八音諧律綴兆充庭進旅退旅¶
　肅恭和平盛薦祖宗靈監昭升象功崇徳遹觀厥成¶
亞獻正安　威神在天享于克誠申以貳觴式昭徳馨¶
　籩豆孔嘉樂舞具陳庶幾是聽福禄來成¶
終獻正安　疏羃三舉誠意一純孰陪予祀公族振振¶
　神具醉止燕娭窈㝠於萬斯年綏我思成¶
皇帝出小次乾安　夙戒告備禮節俯成妥侑惟乾氛¶
　氲夜澄有嚴有翼列聖靈承於穆清閟肅肅無聲¶
<pb:KR2a0032_WYG_134-18b>¶
皇帝再升殿詣飲福位乾安　維皇親享至再至三禮¶
　備樂奏層陛森嚴粢盛芳潔酒醴㫖甘雲車風馬從¶
　衞觀瞻¶
飲福禧安　赫赫明明維祖維宗鑒于文孫維徳之同¶
　日靖四方亦同其功億萬斯年以承家邦¶
還位乾安　帝既臨享步武鳴鸞陟降規矩顒昻周旋¶
　登歌一再典禮莫愆神之聽之祉福緜緜¶
<pb:KR2a0032_WYG_134-19a>¶
尚書徹豆豐安　熈事既成嘉籩告徹洋洋來臨藹藹¶
　布列配帝其功在天對越允集叢釐萬邦和悅¶
送神興安　神之來游風馬雲車淹留彷彿顧瞻欷歔¶
　神之還歸鈞天帝居監觀于下何福不除¶
降殿乾安　於皇上天欽哉成命集于冲人丕承列聖¶
　爰熈紫壇于廟告慶肹蠁潛通休祥薦應¶
還大次乾安　盛徳豐功一祖六宗欽翼燕詒禋享是¶
　崇厲意齊精假廟惟恭率禮周旋福禄來同¶
寧宗朝享三十五首¶
<pb:KR2a0032_WYG_134-19b>¶
皇帝入門乾安　王假有廟四極駿奔鼎爼宵嚴虡簨¶
　雲屯積厚流廣徳隆慶蕃是則是繩保我子孫¶
升殿乾安　於穆清宫奕奕孔碩芝莖蔓秀桂華馮翼¶
　八簋登列六瑚賁室皇代擁慶啟佑千億¶
盥洗乾安　天一以清地一以寧維皇精專承神明靈¶
　娥御墮津瀆祗揚溟盥事允嚴先祖是聽¶
詣室乾安　丹楹雲深芳勺宵奠樂華淳鬯禮文炳絢¶
<pb:KR2a0032_WYG_134-20a>¶
　有容有儀載肅載見維時緝熈世世以燕¶
還位乾安　旅楹有閑人神允叶福以徳昭饗以誠接¶
　六樂宣揚百禮煒&KR0177;對越在天流祚萬葉¶
迎神興安(九變)黄鍾為宫　咸英備樂簋席列斚詩歌安¶
　世聲叶皇雅翠旗羽蓋雲車風馬神其來兮以燕以¶
　下¶
大呂為角　勾陳旦闢閶闔夜分軫風挾月車駟凌雲¶
　瑞景晻靄神光耀煴神其來兮以留以忻¶
太簇為徴　穆穆紫幄璜璜清宫旱麓流詠鳬鷖叶工¶
<pb:KR2a0032_WYG_134-20b>¶
　道閎詒燕業綿垂鴻神其來兮以康以崇¶
應鍾為羽　文以謨顯武以烈承聖訓之保祖武之繩¶
　有肅孝假式嚴衎烝神其來兮以宜以寜¶
捧爼豐安　簋豆薦牲鉶籩實饋其爼孔庶吉蠲為饎¶
　惟徳達馨以忱以貴神既佑享祉貺來暨¶
再詣盥洗乾安　精粹象天明清鑒月再御兹盥益致¶
　其潔齊容顒若誠意洞徹百禮允洽率禮不越¶
<pb:KR2a0032_WYG_134-21a>¶
眞宗室熈文　天地熈泰躋時昇平闡符建壇聲容文¶
　明君臣賡載夷夏肅清夲支百世持盈守成¶
仁宗室美成　在宋四世天子聖神用賢致治約已裕¶
　民海内富庶裔夷肅賔四十二年堯舜之仁¶
英宗室治隆　明明英后仁孝儉恭丕顯丕承增光祖¶
　室繼志述事遵制揚功萬邦作孚盛徳形容¶
神宗室大明　厲精基治大哉乾剛信賞必罸内修外¶
　攘禮樂法理號令文章作新之功度越百王¶
哲宗室重光　於皇我宗世有哲明元祐用人遹駿有¶
<pb:KR2a0032_WYG_134-21b>¶
　聲紹述先志思監于成受天之祜王配于京¶
徽宗室承元　帝撫熈運晏粲協期禮明樂備文恬武¶
　嬉道光授受謀深燕詒駿命不易子孫保之¶
欽宗室端慶　顯顯令主輝光日新奉親以孝綏下以¶
　仁兢兢業業誕保庶民於穆不巳之徳之純¶
高宗室大徳　昊天有命中興復古治定功成修文偃¶
　武徳隆商宗業閎漢祖付託得人系堯之緒¶
<pb:KR2a0032_WYG_134-22a>¶
孝宗室大倫　藝祖有孫聰睿神武紹興受禪歸尊于¶
　父行道襲爵百度修舉聖徳曰孝光于千古¶
光宗室大和　維宋洽熈帝繼于理萬姓厚生三辰順¶
　軌對時天休以燕翼子肅唱和聲神其有喜¶
還位乾安　在周之庭設業設虡酒醴惟醹爾殽伊脯¶
　帝觴畢勺天歩旋舉丕顯丕承念兹皇祖¶
降殿乾安　黼幄蟬蜎飈斿寧燕尊彝獻祼瑚簋陳薦¶
　眎儀天旋淳音韶變遹求厥寧福禄流羡¶
入小次乾安　皇容肅祗天步舒遲對越惟恭敬事不¶
<pb:KR2a0032_WYG_134-22b>¶
　遺陟降蒞止永言孝思上帝臨女日監于兹¶
文舞退武舞進正安　明庭承神鞉磬祝敔玉梢飾歌¶
　佾綴維旅既肖厥文復象乃武祖徳宗功惟帝時舉¶
亞獻正安　尊斚星陳罍羃雲舒來貳鸞觴玉珮瓊琚¶
　相予嚴祀秉徳有初對揚王休何福不除¶
終獻正安　秉徳翼翼顯相肅雝疏羃三舉誠意益恭¶
　光燭黼繡和流笙鏞子孫衆多福禄來從¶
<pb:KR2a0032_WYG_134-23a>¶
出小次乾安　廟楹邃嚴夜景藻清文物炳彪禮儀熈¶
　成帷宫載敞珮珩有聲帝復對越將受厥明¶
再升殿乾安　明明維后詒厥孫謀系隆我漢陳錫哉¶
　周以孝以饗世徳作求介以繁祉萬邦咸休¶
飲福乾安　玉瓚黄流有飶其香來假來享降福穰穰¶
　我應受之湯孫之將有百斯男福禄無疆¶
還位乾安　聖圖廣大宗祊光輝假于有廟帝命不違¶
　僾若有慕夙夜畏威嘉樂君子福禄祁祁¶
徹豆豐安　升饌有章卒食攸序庭鏘金奏凱收鉶筥¶
<pb:KR2a0032_WYG_134-23b>¶
　其獻惟成其餕維旅禮洽慶流皇祖之祜¶
送神興安　珠幄熉黄神既燕娭監觀于下福禄來宜¶
　雲車風馬神保聿歸啟佑我後福禄來為¶
降殿乾安　聖有謨訓詒謀燕翼奉天酌祖萬世維則¶
　維皇孝熈乾乾夕惕禮既式旋惟福之錫¶
還大次乾安　王假有廟對越在天帷宫旋御率禮不¶
　愆泰畤展祠雲陽奉瑄齊居精明益用告䖍¶
<pb:KR2a0032_WYG_134-24a>¶
理宗朝享三首¶
皇帝升降乾安　於皇祖宗清廟奕奕威靈在天不顯¶
　惟徳垂裕鴻延詒謀燕翼孝孫格斯受祉罔極¶
迎神興安九奏　秬鬯既將黄鍾具奏瞻望眞游僾若¶
　有慕於皇列聖在帝左右雲車具來以妥以侑¶
寜宗室大安　帝徳之休恭儉淵懿三十一年謹終如¶
　始升祔在宫祖功竝美民懐有仁何千萬世¶
髙宗祀明堂前朝享太廟二十一首¶
皇帝入門乾安　於皇我后祗戒專精齊肅有容祖考¶
<pb:KR2a0032_WYG_134-24b>¶
　是承造次匪懈孝思純誠神聽有格福禄來寧¶
升殿乾安　肅哉清宫熉珠照幄神之來思八音振作¶
　赤舄龍章奉玉惟恪匪今斯今先民時若¶
盥洗乾安　於皇維后觀盥之初精意昭著既順既愉¶
　圭鬯承祀卿士咸趨目視心化四方其孚¶
迎神興安　涓選休成祖考是享夙夜專精求諸惚恍¶
　洋洋在上惟神之仰鬯矣清明應之如響¶
<pb:KR2a0032_WYG_134-25a>¶
捧爼豐安　來相于庭鳴鋗鏘鏘奉牲而告登彼雕房¶
　非牲之備民庶是康神依民聽上帝斯皇¶
僖祖室酌獻基命　何慶之長實兆于商由商太戊子¶
　孫其昌皇基成命宋道用光詒厥孫謀膺受四方¶
翼祖室大順　上帝監觀維仁是依繼世修徳皇心顧¶
　之其顧伊何在彼冀方施于子孫降福穰穰¶
宣祖室酌獻天元　昭哉皇祖駿發其祥雕戈圭瓚盛¶
　烈載&KR0045;天錫寳符俾熾而昌神聖應期赫然垂光¶
太祖室皇武　猗歟皇祖下民攸歸膺帝之命龍翔太¶
<pb:KR2a0032_WYG_134-25b>¶
　微戎車雷動天地清夷峨峨奉璋萬世無違¶
太宗室大定　煌煌神武再御戎軒時惠南土旋定太¶
　原車書混同聲教布宣維天佑之億萬斯年¶
眞宗室熈文　於皇眞宗體道之崇游心物外應迹寰¶
　中四方既同化民以躬清淨無為盛德之容¶
仁宗室曲同郊祀(送神亦同)¶
英宗室治隆　噫我大君嗣世修文維文維武諟繼虞¶
<pb:KR2a0032_WYG_134-26a>¶
　勲天錫丕祚施于後昆於薦清酤酌之欣欣¶
神宗室大明　烝哉維后繼明體神憲章文武宜民宜¶
　人經世之道功格于天子孫嚴祀無窮之傳¶
哲宗室重安　明哲煌煌照臨無疆丕承先志嘉靖多¶
　方朝廷尊榮民庶樂康&KR0575;符來應錫兹重光¶
徽宗室承元　聖孝巍巍光紹丕基禮隆樂備時維純¶
　熈天仁兼覆皇化無為功成弗處心潛希夷¶
文舞退武舞進正安　作樂合祖簴在庭衆奏具舉¶
　肅雝和鳴神靈來格庶幾是聽皦繹以終永觀厥成¶
<pb:KR2a0032_WYG_134-26b>¶
亞獻正安　威神在天來格于誠既載清酤有聞無聲¶
　相予熈事時頼宗英肅肅雝雝允協思成¶
終獻正安　疏羃三舉誠意一純孰陪予祀公族振振¶
　明靈來娭樂舞具陳奉神所佑昭孝息民¶
飲福禧安　赫赫明明徳與天通施于孫子福禄攸同¶
　日靖四方民和年豐有秩斯祜申錫無窮¶
徹豆豐安　歆我齊明威徳如存牲牷是享圭玉其温¶
<pb:KR2a0032_WYG_134-27a>¶
　羣公執事亦既駿奔禮成告徹咸福黎元¶
還大次乾安　神明既交恍若有承欽翼齊莊福禄具¶
　膺王業是興祖武是繩佑我億年以莫不增¶
孝宗明堂前享太廟三首¶
徽宗室酌獻承元　明明徽祖撫世升平制禮作樂發¶
　政施仁聖靈在天徳澤在民億萬斯年保佑後人¶
髙宗室大徳　於皇時宋自天保定髙宗受之再僕景¶
　命紹開中興翼善傅聖何千萬年永綏厥慶¶
還大次乾安　禮既行矣樂既成矣維祖維妣安且寜¶
<pb:KR2a0032_WYG_134-27b>¶
　矣皇舉玉趾佩鏘鳴矣拜貺總章于厥明矣¶
理宗明堂前朝享二首¶
寧宗室奠幣定安　皇矣昭考聖靈在天稱秩宗祀有¶
　嚴恭先奉幣以薦見之僾然仁深澤厚厥光以延¶
酌獻考安　假哉皇考必世後仁嘉靖我邦與物皆春¶
　之純之徳克配穹旻餘慶淵如佑我後人¶
皇后廟十五首¶
<pb:KR2a0032_WYG_134-28a>¶
迎神肅安　閟宫翼翼雅樂洋洋牲器肅設几筵用張¶
　飾以明備秩其令芳神兮來格風動雲翔¶
太尉行舒安　服章觀象山龍是則容止蹌蹌威儀翼¶
　翼¶
司徒捧爼豐安(徹同)　恪恭奉祀祗薦犧牲九成爰奏有¶
　爼斯盈¶
酌獻孝明皇后室惠安　祀事孔明廟室惟肅鉶登籩¶
　豆金石絲竹既灌既薦允恭允穆奉神如在以介景¶
　福¶
<pb:KR2a0032_WYG_134-28b>¶
孝惠皇后室奉安　初陽作配内助惟賢柔順中積英¶
　徽外宣神宫有侐明祀惟䖍歆誠降祐於萬斯年¶
孝章皇后室懿安　猗那淑聖象應資生配天作合與¶
　日齊明椒宫垂範彤史揚名聿修毖祀永奉粢盛¶
懿徳皇后室順安　王門禀慶帝族惟賢功存内治徳¶
　協靜專流芳圖史垂範紘綖新廟有侐祀禮昭然¶
淑德皇后室嘉安　明明英媛徳備椒庭籩豆有踐黍¶
<pb:KR2a0032_WYG_134-29a>¶
　稷匪馨靜嘉致薦容與昭靈精意以達顧享來寧¶
莊穆皇后室理安　曾孫襲慶柔祗育徳正位居體其¶
　儀不忒教被宫壼化行邦國祝史正辭垂裕無極¶
莊懐皇后室永安　淑徳昭著至樂和平登豆在列膋¶
　香薦誠六變合禮八音諧聲穰穰景福佑我休明¶
元徳皇后廟興安　為太宗后為天下母誕聖繼明膺¶
　乾作主玉振金相蘭芬桂芳於萬斯年永奉烝嘗¶
飲徳禧安　&KR0156;尊鬯酒慶佑遂行介以純嘏允荅明誠¶
亞獻恭安　宗臣率禮步玉鏘鏘吉蠲斯獻百禄是將¶
<pb:KR2a0032_WYG_134-29b>¶
終獻順安　薦獻有終禮容斯穆以奉嘉觴以膺多福¶
送神歸安　明禋告畢靈輅難留升雲杳邈整馭優游¶
　誠深嘉栗禮罄欽修豐融垂佑以永洪休¶
景佑以後樂章六首¶
章獻明肅皇太后室奠瓚達安　肅肅閟宫順時薦事¶
　鬱鬯馨香如見於位¶
酌獻厚安　祥標曾麓徳合方儀萬方展養九御䝉慈¶
<pb:KR2a0032_WYG_134-30a>¶
　孝恭祊祏美播聲詩淑靈顧享申錫惟祺¶
章懿皇太后室奠瓚報安　青金玉瓚祼將于京永懷¶
　罔極夙夜齊明¶
酌獻衍安　翊佑先朝章明壼教淑順謙勤徽音在劭¶
　樹風不止劬勞匪報黍稷令芳嘏兹乃告¶
奉慈廟章惠皇太后室奠瓚翕安　祼圭既陳酌鬯斯¶
　醇音容彷彿奠獻惟寅¶
酌獻昌安　内輔先猷夙昭壼則保祐之勞慈惠其徳¶
　榮養有終芳風無極享獻閟宫載懐悽惻¶
<pb:KR2a0032_WYG_134-30b>¶
眞宗汾隂禮畢親謝元徳皇后室三首¶
迎神肅安　閟宫奕奕韶樂洋洋牲幣䖍布几筵肅張¶
　醴泉淳羙嘉有潔香俟神來格降彼帝鄉¶
奉爼豐安　樂鏗金石爼奉犧牲九成斯奏五教爰行¶
送神理安　鸞驂復整鶴駕難留白雲縹緲紫府深幽¶
　廟雖載止神無不游垂佑皇宋以永鴻休¶
元徳皇后升祔一首¶
<pb:KR2a0032_WYG_134-31a>¶
顯安之曲　顯矣皇妣徳侔柔祗升祔太室協禮之宜¶
　耀彼寳冊列之尊彞惟誠是厚永祐慶基¶
崇恩太后升祔十四首¶
入門顯安　俔天生徳作配元符儀刑壼則輔佐帝圖¶
　登崇廟祏勒號璠璵烝嘗億載皇極之扶¶
神主升殿顯安　曰嬪于京天作之配進賢審官克勤¶
　其志於穆清廟本仁祖義億萬斯年神靈攸暨¶
迎神興安四章黄鍾宫二奏　閟宫有侐堂筵屹崇靈¶
　徽匪遐精誠感通苾芳維時登兹明祀泠然雲車有¶
<pb:KR2a0032_WYG_134-31b>¶
　來其馭¶
大呂角二奏　羽旌風翔翠㽔飄舉儼其音徽登兹位¶
　處笙鏞始奏合止祝敔是享是宜永求伊祜¶
太簇徴二奏　枚枚閟宫鼎爼肆陳烝昇明靈登其嘉¶
　新皷鐘既戒㫖酒既醇攸介攸止純禧薦臻¶
應鍾羽二奏　㫖酒嘉肴于豋于豆是享是宜樂既合¶
　奏衎我懿徳執事温恭靈兮允格有翼其從¶
<pb:KR2a0032_WYG_134-32a>¶
罍洗嘉安　列爵陳爼芬芳和羮摐金擊石洋洋和聲¶
　禮行伊始我徳惟明既盥而往於昭斯誠¶
升降殿熈安　笙簫紛如陟彼廟庭鏘鏘佩玉懐兹先¶
　靈神保聿止音容杳㝠繁禧是介萬年惟寧¶
酌獻兹安　雝雝玉佩清酤惟良粢盛具列有飶其香¶
　懐其徽範徳洽無疆於兹燕止降福穰穰¶
亞獻神安　嬪于潛邸爰正坤儀闗雎化被思齊名垂¶
　柔徳益茂家邦以熈皇心追崇永羞牲粢¶
退文舞進武舞昭安　翩然干戚揚庭陳階文以經緯¶
<pb:KR2a0032_WYG_134-32b>¶
　武以威懷其張其弛節與音諧迄兹獻孚妥靈綏來¶
終獻儀安　珩璜之貴禕䄖之尊天作之合内治慈温¶
　元良鍾慶祉福乾坤以享以祀事亡如存¶
徹豆成安　鏘洋純繹於論皷鍾周旋陟降齊莊肅容¶
　維罍既㫖維籩伊豐歌徹以雍介福來崇¶
送神興安　黍稷維馨虡業充庭既欽既戒靈心是承¶
　顧予烝嘗言從之邁申錫無疆是用大介¶
<pb:KR2a0032_WYG_134-33a>¶
上冊寶十三首¶
冊寳入門隆安　威儀皇止庶尹在庭爰舉徽章遹觀¶
　厥成勒崇揚休寫之瓊瑛迄于萬祀發聞惟馨¶
冊寳升殿崇安　有猶有言順承天則聿崇號名再揚¶
　典冊朱英寳函左右翼翼千秋萬嵗保兹無極¶
迎神歆安黄鍾宫　籩豆大房犧尊將將馨香既登明¶
　靈廸嘗其樂伊何吹笙皷簧靈來燕娭降福無疆¶
大呂角二奏　吉蠲惟時禮儀既備奉璋峨峨羣公在¶
　位神之格思永錫爾類展彼令徳於焉來暨¶
<pb:KR2a0032_WYG_134-33b>¶
太簇徴二奏　雍雍在宫翼翼在庭顯相休嘉肅雍和¶
　鳴神嗜飲食明徳惟馨綏我思成式燕以寧¶
應鍾羽二奏　犧牲既成籩豆有楚摐金擊石式歌且¶
　舞追懷懿徳令聞令儀靈兮來格是享是宜¶
罍洗嘉安　嘉肴㫖酒潔粢豐盛既盥而往以我齊明¶
　有孚顒若黍稷非馨神之格思享于克誠¶
升降熈安　佩玉鏘鏘其來雝雝陟降孔時步武有容¶
<pb:KR2a0032_WYG_134-34a>¶
　恪兹祀事神罔時恫綏我邦家福禄來崇¶
酌獻明安　㫖酒嘉栗有飶其香衎我淑靈歆此令芳¶
　徳貽彤管號正椒房神具醉止降福穰穰¶
退文舞進武舞昭安　籥翟既陳干戚斯揚進旅退旅¶
　一弛一張其儀不忒容服有光以宴以娭徳音不忘¶
亞終獻和安　望髙六宮位應四星輔佐君子警戒相¶
　成禕衣褒崇琛冊追榮于以奠之有椒其馨¶
徹豆成安　濯濯其英殖殖其庭有來羣工賚我思成¶
　嘉肴既將㫖酒既清雍徹不遲福禄來寧¶
<pb:KR2a0032_WYG_134-34b>¶
送神歆安　禮儀既備神保聿歸洋洋在上不可度思¶
　神之來兮肹蠁之隨神之去兮休嘉是貽¶
上欽成皇后冊寳六首¶
入門升殿顯安　上帝錫羡寔生婉淑輔佐神皇寵膺¶
　天禄誕育泰陵劬勞顧復於昭徽音久而彌郁¶
迎神歆安　於顯惟徳徽柔懿明嬪于初載有聞惟馨¶
　肆我皷鍾萬舞在庭神保是格來止來寧¶
<pb:KR2a0032_WYG_134-35a>¶
盥洗嘉安　有煒柔儀率履不越惠于初終既明且達¶
　我將我享相盥乃登胡臭亶時攸介攸寧¶
升降熈安　苾苾其芳殽核維旅陟降孔明有秩斯所¶
　雍容内化維神之明明則不渝綏我思成¶
酌獻明安　天維顯思有相于内右賢去邪夙夜儆戒¶
　猗歟追冊重翟禕衣既右享之百世是儀¶
亞終獻和安　酌彼玉瓚有椒其馨鬷假無言雍容在¶
　庭生莫與崇於赫厥聲祀事孔明神格是聽¶
上明達皇后冊寳五首¶
<pb:KR2a0032_WYG_134-35b>¶
迎神歌安　恭儉宜家柔順承天徳昭彤管憂在進賢¶
　寳冊禕翟追榮夀原四時祼享何千萬年¶
酌獻明安　涓宫有嚴廣樂在庭鐘皷筦磬九變既成¶
　縮茅以獻潔秬惟馨靈遊可想來燕來寜¶
退文舞進武舞昭安　秉翟竣事萬舞摐金總干揮戚¶
　節以皷音禮容有煒肹蠁來歆淑靈是聽雅奏愔愔¶
徹豆成安　登獻罔愆爼豆斯徹神具醉止禮終樂闋¶
<pb:KR2a0032_WYG_134-36a>¶
　御事既退珊珊佩玦介我繁祉歆此蠲潔¶
送神歆安　備成熈事虛徐翠楹神保聿歸雲車夙征¶
　鑒我休徳神交惚恍留祉降祥千秋是享¶
紹興别廟樂歌五首¶
升殿崇安　新廟肅肅蕆事以時陟降階墄雍容有儀¶
　鞠躬周旋罔敢不祗祝史正辭靈其格思¶
奉爼肅安　肇嚴廟祀爰圖遺芳物必稱徳或陳或將¶
　有縟其儀有苾其香靈兮來下割烹是嘗¶
懿徳皇后室酌獻明安　曾沙表慶正位椒庭徽音杳¶
<pb:KR2a0032_WYG_134-36b>¶
　邈宫壼儀刑䖍修祀事清酌惟馨縮以包茅昭格明¶
　靈¶
亞終獻嘉安　霄漢月墮郊原露稀徽音如在延佇來¶
　歸有酒既清累觴載祗神具醉止燕衎怡怡¶
徹豆寧安　僊馭弗返𦕈邈清都薦此嘉殽既豐既腴¶
　奠享有成皷樂愉愉徹我豆籩率禮無踰¶
乾道别廟樂歌三首¶
<pb:KR2a0032_WYG_134-37a>¶
詣廟乾安　涓選休辰于秋之杪既濟既戒爰假祖廟¶
　有侐儀坤舊章是傚享祀奚為天子純孝¶
升殿乾安　宗祀九筵先薦閟宫陟自東階煌煌衮龍¶
　於穆聖善監兹禮容是享是宜介福無窮¶
懿節皇后室酌獻歆安　丕顯文母厚徳維坤僊馭雖¶
　邈徽音固存瑟彼玉瓚酌此鬱尊簡簡穰穰裕我後¶
　昆¶
紹興别廟二首¶
安穆皇后室酌獻歆安　祥發俔天符彰夢日有懐慈¶
<pb:KR2a0032_WYG_134-37b>¶
　容孝享廟室泰尊是酌㫖酒嘉栗靈其格思祚以元¶
　吉¶
安恭皇后室酌獻歆安　美詠河洲徳嬪媯汭徽音如¶
　存肇修已事縮以包茅酌以醴齊靈來顧歆降福攸¶
　備¶
紹興二十九年顯仁皇后祔廟一首¶
酌獻歆安　恭惟聖母躋祔孔時陳羞宗祏徼福坤儀¶
<pb:KR2a0032_WYG_134-38a>¶
　鐘皷惟序牲玉載祗於皇來格永介丕基¶
開禧三年成肅皇后祔廟一首¶
酌獻歆安　天合重華内治昭融承承繼繼保佑恩隆¶
　歸從阜陵登祔太宫燕我後人福禄來崇¶
　宋史巻一百三十四¶
<pb:KR2a0032_WYG_134-38b>¶
<pb:KR2a0032_WYG_134-39a>¶
　宋史巻一百三十四考證¶
樂志九告受天書瑞安○瑞安通考作瑞文¶
六室加謚顯安○顯安通考作正安¶
　宋史巻一百三十四考證¶
<pb:KR2a0032_WYG_134-39b>¶
