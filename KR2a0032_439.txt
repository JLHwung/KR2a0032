# -*- mode: mandoku-view -*-
#+TITLE: 宋史
#+DATE: 2018-03-31 09:03:30.931876
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷四百三十九
<pb:KR2a0032_WYG_439-1a>¶
欽定四庫全書¶
　宋史卷四百三十九¶
元中書右丞相總裁托克托等修¶
¶
　列傳第一百九十八¶
¶
文苑一¶
¶
¶
宋白　梁周翰　朱昂　趙隣幾(何承裕附)¶
¶
¶
鄭起(郭昱馬應)和峴(弟㠓附)馮吉¶
¶
自古創業垂統之君即其一時之好尚而一代之規橅¶
可以豫知矣藝祖革命首用文吏而奪武臣之權宋之¶
<pb:KR2a0032_WYG_439-1b>¶
尚文端本乎此太宗真宗其在藩邸已有好學之名及¶
其即位彌文日増自時厥後子孫相承上之為人君者¶
無不典學下之為人臣者自宰相以至令録無不擢科¶
海内文士彬彬輩出焉國初楊億劉筠猶襲唐人聲律¶
之體栁開穆修志欲變古而力弗逮廬陵毆陽修出以¶
古文倡臨川王安石眉山蘇軾南豐曾鞏起而和之宋¶
文日趨扵古矣南渡文氣不及東都豈不足以觀世變¶
<pb:KR2a0032_WYG_439-2a>¶
歟作文苑傳¶
宋白字太素大名人年十三善屬文多㳺鄠杜間嘗館¶
於張瓊家瓊武人賞白有才遇之甚厚白豪俊尚氣節¶
重交友在詞塲名稱甚著建隆二年竇儀典貢部擢進¶
士甲科乾徳初獻文百軸試㧞萃髙等解褐授著作佐¶
郎廷賜襲衣犀帶蜀平授玉津縣令開寳中閻丕王洞¶
交薦其才宜預朝列白以親老祈外任連知蒲城衞南¶
二縣太宗潛藩時白嘗贄文有襲衣之賜及即位擢為¶
左拾遺權知兗州嵗餘召還泰山有唐𤣥宗刻銘白摹¶
<pb:KR2a0032_WYG_439-2b>¶
本以獻且述承平東人望幸之意預修太祖實録俄直¶
史館判吏部南曹從征太原判行在御史臺劉繼元降¶
翌日奏平晉頌太宗夜召至行宫褒慰且曰俟還京師¶
當以璽書授職白謝扵幄中尋拜中書舎人賜金紫太¶
平興國五年與程羽同知貢舉俄充史館修撰判館事¶
八年復典貢部改集賢殿直學士判院事未幾召入翰¶
林為學士雍熙中召白與李昉集諸文士纂文苑英華¶
<pb:KR2a0032_WYG_439-3a>¶
一千卷端拱初加禮部侍郎又知貢舉白凡三掌貢士¶
頗致譏議然所得士如蘇易簡王禹偁胡宿李宗諤輩¶
皆其人也是時命復舊制專委有司白所取二十八人¶
罷退既衆羣議囂然太宗遽召已黜者臨軒覆試連放¶
馬國祥葉齊等八百餘人焉白嘗過何承矩家方陳倡¶
優飲宴有進士趙慶者素無行檢㳺承矩之門因潛出¶
拜白求為薦名及掌貢部慶遂獲薦人多指以為辭又¶
女弟適王沔淳化二年沔罷参知政事時宼凖方詆訐¶
求進故沔被出復言白家用黄金器蓋舉人所賂其實¶
<pb:KR2a0032_WYG_439-3b>¶
白嘗奉詔撰錢惟濬碑得塗金器爾張去華者白同年¶
生也坐尼安道事貶白素與去華厚善遂出為保大軍¶
節度行軍司馬踰年抗疏自陳有來日苦少去日苦多¶
之語太宗覽而憫之召還為衛尉卿俄復拜為禮部侍¶
郎脩國史至道初為翰林學士承㫖二年遷户部侍郎¶
俄兼祕書監真宗即位改吏部侍郎判昭文館先是白¶
獻擬陸贄牓子集上察其意欲求任用遂命知開封府¶
<pb:KR2a0032_WYG_439-4a>¶
以試之既而白倦於聽斷求罷任咸平四年擢王欽若¶
馮拯陳堯叟入掌機要以白宿舊拜禮部尚書白學問¶
宏博屬文敏贍然詞意放蕩少法度在内署乆頗厭番¶
直草辭疎畧多不愜㫖景徳二年與梁周翰俱罷拜刑¶
部尚書集賢院學士判院事舊三館學士止五日内殿¶
起居㑹錢易上言悉令赴外朝白羸老歩梗就班足跌¶
未幾抗表引年上以舊臣眷顧未允再上表辭乃以兵¶
部尚書致仕因就宰臣訪問其資産虞其匱乏時白繼¶
母尚無恙上東封白肩輿辭於北苑召對久之進吏部¶
<pb:KR2a0032_WYG_439-4b>¶
尚書賜帛五十疋大中祥符三年丁内艱五年正月卒¶
年七十七贈左僕射録其孫懿孫為将作監主簿孝孫¶
試祕書省校書郎從子唐臣試正字白善談謔不拘小¶
節贍濟親族撫䘏孤藐世稱其雍睦聚書數萬卷圖畫¶
亦多竒古者嘗類故事千餘門號建章集唐賢編集遺¶
落者白多纘綴之後進之有文藝者必極意稱奨時彦¶
多宗之如胡旦田錫皆出其門下陳彭年舉進士輕俊¶
<pb:KR2a0032_WYG_439-5a>¶
喜嘲謗白惡其為人黜落之彭年憾焉後居近侍為貢¶
舉條制多所闗防蓋為白設也㑹有司謚白為文憲内¶
出密奏言白素無檢操遂改文安有集百卷子憲臣國¶
子博士得臣賜進士及第至太常丞良臣為太子中舎¶
忠臣殿中丞¶
梁周翰字元褒鄭州管城人父彦温廷州馬歩軍都校¶
周翰幼好學十嵗能屬詞周廣順二年舉進士授虞城¶
主簿辭疾不赴宰相范質王溥以其聞人不當佐外邑¶
改開封府户曹參軍宋初質&KR0270;仍為相引為祕書郎直¶
<pb:KR2a0032_WYG_439-5b>¶
史館時左拾遺知制誥高錫上封議武成王廟配享七¶
十二賢内王僧辨以不令終恐非全徳尋詔吏部尚書¶
張昭工部尚書竇儀與錫重銓定功業終始無瑕者方¶
得預焉周翰上言曰臣聞天地以來覆載之内聖賢交¶
騖古今同流校其顚末鮮克具美周公聖人也佐武王¶
定天下輔成王致治平盛徳大勲蟠天極地外則淮夷¶
搆難内則管蔡流言疐尾跋胡垂至顛頓偃禾仆木僅¶
<pb:KR2a0032_WYG_439-6a>¶
得辨明此可謂之盡美哉臣以為非也孔子聖人也刪¶
詩書定禮樂祖述堯舜憲章文武卒以棲遲去魯奔走¶
厄陳雖試用於定哀曾不容扵季孟又嘗履盜跖之虎¶
尾聞南子之珮聲遠辱慎名未見其可此又可謂其盡¶
善者哉臣以為非也自餘區區後賢瑣瑣立事比於二¶
聖曾何足云而欲責其磨湼不渝始卒如一者臣竊以¶
為難其人矣昉自唐室崇祀太公原其用意盖以天下¶
雖大不可去兵域中有争未能無戰資其佑民之道立¶
乎為武之宗覬張國威遂進王號貞元之際祀典益修¶
<pb:KR2a0032_WYG_439-6b>¶
因以歴代武臣陪饗廟貎如文宣釋奠之制有弟子列¶
侍之儀事雖不經義足垂勸况於曩日不乏通賢疑難¶
討論亦云折中今若求其考類别立否臧以羔袖之小¶
疵忘狐裘之大善恐其所選僅有可存只如樂毅亷頗¶
皆奔亡而為虜韓信彭越悉葅醢而受誅白起則錫劔¶
杜郵伍員則浮尸江澨左車亦僨軍之将孫臏實刑餘¶
之人穰苴則僨卒齊庭吳起則非命楚國周勃稱重有¶
<pb:KR2a0032_WYG_439-7a>¶
置甲尚方之疑陳平善謀䝉受金諸将之謗亞夫則死¶
於獄吏鄧艾則追於檻車李廣後期而自剄竇嬰樹黨¶
而喪身鄧禹敗扵回溪終身無董戎之寄馬援死扵蠻¶
徼還尸闕遣奠之儀其餘諸葛亮之儔事偏方之主王¶
景略之輩佐閏位之君關羽則為仇國所禽張飛則遭¶
帳下所害凢此名将悉皆人雄苟欲指瑕誰當無累或¶
從澄汰盡可棄捐况其功業穹隆名稱烜赫樵夫牧稚¶
咸所聞知列将通侯竊所思慕若一旦除去神位擯出¶
祠庭吹毛求異代之疵投袂忿古人之惡必使時情頓¶
<pb:KR2a0032_WYG_439-7b>¶
惑竊議交興景行高山更奚瞻於徃躅英魂列魄将有¶
恨於明時况伏陛下方厲軍威将遏亂畧講求兵法締¶
搆武祠蓋所以勸激戎臣資假隂助忽使長廊虚邈僅¶
有可圗之形中殿前空不見配食之坐似非允當臣竊¶
惑焉深惟事貴得中用資體要若今之可以議古恐來¶
者亦能非今願納臣微忠特追明敕乞下此疏廷議其¶
長不報乾徳中獻擬制二十編擢為右拾遺㑹修大内¶
<pb:KR2a0032_WYG_439-8a>¶
上五鳯樓賦人多傳誦之五代以來文體卑弱周翰與¶
高錫桞開范杲習尚淳古齊名友善當時有髙梁栁范¶
之稱初太祖嘗識彥温於軍中石守信亦與彦温舊故¶
一日太祖語守信将用周翰掌誥守信㣲露其言周翰¶
遽上表謝太祖怒遂寖其命歴通判綿眉二州在眉州¶
坐杖人至死奪二官起授太子左贊善大夫開寳三年¶
遷右拾遺監綾錦院改左補闕兼知大理正事㑹将郊¶
祀因上䟽曰陛下再郊上帝必覃赦宥臣以天下至大¶
其中有慶澤所未及節文所未該者所宜推而廣之方¶
<pb:KR2a0032_WYG_439-8b>¶
今賦稅所入至多加以科變之物名品非一調發供輸¶
不無重困且西蜀淮南荆潭廣桂之地皆以為王土陛¶
下誠能以三方所得之利减諸道租賦之入則庻乎均¶
徳澤而寛民力矣俄坐杖錦工過差為其所訴太祖甚¶
怒責之曰爾豈不知人之膚血與己無異何乃遽為酷¶
罸将杖之周翰自言臣負天下才名不當如是太祖乃¶
解止授左司農寺丞逾年為太子中允太平興國中知¶
<pb:KR2a0032_WYG_439-9a>¶
蘇州周翰善音律喜蒱博惟以飲戲為務州有伶官錢¶
氏家數百人日令百人供妓每出必以殽具自隨郡務¶
不治以本官分司西京踰月授左贊善大夫仍分司俄¶
除楚州團練副使雍熙中宰相李昉以其名聞召為右¶
補闕賜緋魚使江淮提㸃茶鹽周翰以辭學為流輩所¶
許頻歴外任不樂吏事㑹翰林學士宋白等列奏其有¶
史才邅回下位遂命兼史館修撰㑹太宗親試貢士周¶
翰為考官靣賜金紫因語宰相稱其有文尋遷起居舎¶
人五年張佖建議復置左右史之職乃命周翰與李宗¶
<pb:KR2a0032_WYG_439-9b>¶
諤分領之周翰兼起居郎因上言自今崇徳長春殿皇¶
帝宣諭之言侍臣論列之事望依舊中書修為時政記¶
其樞宻院事渉機宻亦令本院編纂每至月終送史館¶
自餘百司凡于對拜除改沿革制置之事悉條報本院¶
以偹編録仍令郎與舎人分直崇政殿以記言動别為¶
起居注每月先進御後降付史館從之起居注進御自¶
周翰等始也周翰蚤有時譽久擯廢及被除擢尤洽時¶
<pb:KR2a0032_WYG_439-10a>¶
論㑹考課京朝官有敢隐前犯者皆除名為民周翰被¶
譴尤多所上有司偶遺一事當免判館楊徽之率三館¶
學士詣相府以為周翰非故有規避其實所犯頻繁不¶
能悉記於是止罸金百斤先是趙安易建議於西川鑄¶
大鐡錢以一當十周翰上言古者貨幣錢三者兼用若¶
錢少扵貨幣即鑄大錢或當百或當五十蓋欲廣其錢¶
而足用爾今不若使蜀民貿易者凡鐵錢一止作一錢¶
用官中市物即以兩錢當一又西川患在少鹽請於益¶
州置𣙜院入物交易則公私通濟矣至道中遷工部郎¶
<pb:KR2a0032_WYG_439-10b>¶
中真宗在儲宫知其名徴之時為左庶子因令取其所¶
為文章周翰悉纂以獻上答以書及即位未行慶首擢¶
為駕部郎中知制誥俄判史館昭文館咸平三年召入¶
翰林為學士受詔與趙安易同修屬籍唐未喪亂籍譜¶
罕存無所取則周翰剏意為之頗有倫貫車駕幸澶淵¶
命判留司御史臺周翰懇求扈從從之明年授給事中¶
與宋白俱罷學士大中祥符元年遷工部侍郎踰年被¶
<pb:KR2a0032_WYG_439-11a>¶
疾卒年八十一真宗憫之録其子忠寳為大理評事給¶
奉終喪周翰性疎雋卞急臨事過於嚴暴故多曠敗晩¶
年才思稍减書詔多不稱㫖有集五十卷及續因話録¶
朱昂字舉之其先京兆人世家渼陂唐天復末徙家南¶
陽梁祖簒唐父葆光與唐舊臣顔蕘李濤數輩挈家南¶
渡寓潭州每正旦夕至必序立南嶽祠前北望號慟殆¶
二十年後濤北歸葆光樂衡山之勝遂徃家焉昂少與¶
熊若谷鄧洵美同學朱遵度好讀書人號之為朱萬卷¶
目昂為小萬卷昂嘗閒行經廬陵道遇異人謂之曰中¶
<pb:KR2a0032_WYG_439-11b>¶
原不久當有真主平一天下子仕至四品安用南為遂¶
北逰江淮時周世宗南征韓令坤統兵至揚州昂謁見¶
陳治亂方略令坤竒之署權知揚州揚子縣適兵革之¶
際逃亡過半昂便宜綏輯復逋亡者七千餘家令坤即¶
表授本縣令宋初為衡州録事參軍嘗讀陶潛閒情賦¶
而慕之因廣其辭曰維禀氣兮清濁獨得意兮虚徐耳¶
何聰兮無瑱衣何散兮無裾務㝠懐扵得喪寜勤體乎¶
<pb:KR2a0032_WYG_439-12a>¶
菑畬将使同方姬孔抗跡孫蘧精鶩廣漠心㳺大虚傲¶
朝曦兮南榮遡夕飈兮北疏非道之病惟情之舒繇是¶
含頴懐粹凝和習懿器&KR1977;淪兮幽憂徳芬馨兮周比井¶
無渫兮泉融珠濳輝兮川媚又何必陋雄之尚𤣥笑奕¶
之心醉悲墨之素絲歎展之下位苟因時之明揚乃斯¶
文之不墜睇烟景兮飄飄心懸旌兮揺揺感朝榮而夕¶
落嗟響蛩而鳴啁姑藏器以有待因寄物而長謡願在¶
首而為弁束𤣥髪而未衰㑹名器之有得與纓珥兮相¶
宜願在足而為舄何坎險之罹憂欲效勤扵竪亥思追¶
<pb:KR2a0032_WYG_439-12b>¶
踵於浮丘願在服而為袂傳繪素而飾躬異化緇之色¶
湼寧拭面而道窮願在目而為鑑分姸醜扵崇朝驚青¶
陽之難久庻白首以見招願在地而為簟當暑溽而氷¶
寒伊膚革之尚疚胡寤寐以求安願在觴而為醴不亂¶
徳而溺真體虚受之為器革譎性以歸淳願在握而為¶
劔每輔袵而保裾殊鉛銛之效用比硎刄而有餘願在¶
橐而為矢美筈羽之斯全疇懋勲而錫晉射窮壘而衂¶
<pb:KR2a0032_WYG_439-13a>¶
燕願在體而為裘託鍼縷以成功非珍華而取飾将被¶
服而有容願在軒而為篁貫嵗寒而不改挺介節以自¶
持廓虚心而有待人之願兮實繁我之心兮若此蓄為¶
志兮璞藏發為文兮霧委既持瑾兮掌瑜復擷蘭兮藝¶
芷始無言兮植杖終俛首兮嗟髀振襟兮自適覿物兮¶
解頤雲無心兮遐舉蘿倚幹兮叢滋想陵谷之變地况¶
𤣥黄之易絲人可汰而可鍜已不磷而不緇苟一鳴而¶
驚人何五鼎而勿飴已而擁膝清嘯傾懐自寛樞桑户¶
蓽兮差樂鳩飛梭躍兮胡難指夜蟾兮為伍仰疎&KR0284;兮¶
<pb:KR2a0032_WYG_439-13b>¶
邀歡何孫牧而伊耕何巢箕而吕磻滌我慮兮緑綺清¶
我眠兮琅玕周旋兮有則徙倚兮可觀終卷舒兮自得¶
契休哉於考槃李昉知州事暇日多召語且以文為贄¶
昉深所嗟賞歴宜城令開寳中拜太子洗馬知蓬州徙¶
廣安軍㑹渠州妖賊李仙衆萬人刼掠軍界昂設䇿禽¶
之自餘果合渝涪四州民連結為妖者置不問蜀民遂¶
安宰相薛居正稱其能遷殿中丞知泗州嘗作隋河辭¶
<pb:KR2a0032_WYG_439-14a>¶
謂濬決之病民㳺觀之傷財乃天意之所以亾隋也使¶
隋不興役費財以害其民則安得有今日之利哉嘗聚¶
淮水流屍三千為塜瘞之有戍卒謀亂昂誅其首惡凡¶
支黨之詿誤者悉貰之就遷監察御史江南轉運副使¶
太平興國二年知鄂州加殿中侍御史為峽路轉運副¶
使就改庫部員外郎遷轉運使端拱二年以本官直祕¶
閣賜金紫久之出知復州表求謝事不許遷水部郎中¶
復請老召還再直祕閣尋兼越王府記室參軍眞宗即¶
位遷秩司封郎中俄知制誥判史館受詔編次三館祕¶
<pb:KR2a0032_WYG_439-14b>¶
閣書籍既畢加吏部咸平二年召入翰林為學士踰年¶
拜章乞骸骨召對敦諭請彌確乃拜工部侍郎致仕翌¶
日遣使就第賜器幣給全奉詔本府嵗時存問章奏聽¶
附驛以聞命其子正辭知公安縣以便侍飬許歸江陵¶
舊制致仕官止謝殿門外昂特延見命坐恩禮甚厚令¶
俟秋凉上道遣中使賜宴扵玉津園兩制三館皆預仍¶
詔賦詩餞行縉紳榮之昂前後所得奉賜以三之一購¶
<pb:KR2a0032_WYG_439-15a>¶
奇書以諷誦為樂及是閒居自稱退叟著資理論三卷¶
上之詔以其書付史館弟協以純謹著稱仕至主客郎¶
中雍王府翊善昂以書招之協亦告老歸兄弟皆眉夀¶
時人比漢之二疏知府陳堯咨署其居曰東西致政坊¶
昂扵所居建二亭曰知止曰幽棲頗好釋氏書晩嵗自¶
為墓誌景徳四年卒年八十三門人諡曰正裕先生詔¶
加賻贈録其孫适出身昂好學純厚有清節澹於榮利¶
為洗馬十五年不以屑意居内署非公事不至兩府在¶
王邸時眞宗居儲宫知其素守故每加褒進然昂未嘗¶
<pb:KR2a0032_WYG_439-15b>¶
有所私請進退存禮士類多之有集三十卷子正彞正¶
辭並登進士第正基虞部員外郎¶
趙隣幾字亞之鄆州湏城人家世為農隣幾少好學能¶
屬文嘗作禹别九州賦凡萬餘言人多傳誦周顯徳二¶
年舉進士解褐祕書省校書郎歴許州宋州從事太平¶
興國初召為左贊善大夫直史館改宗正丞四年郭贄¶
宋白授中書舎人告謝日交薦之俄而隣幾獻頌上覽¶
<pb:KR2a0032_WYG_439-16a>¶
而嘉之遷左補闕知制誥數月卒年五十九中使䕶𦵏¶
隣幾體貎尫弱如不勝衣為文浩博慕徐庾及王楊盧¶
駱之體每搆思必歛袵危坐成千言始下筆屬對精切¶
致意縝密時輩咸推服之及掌誥命頗繁富冗長不逹¶
體要無稱職之譽常欲追補唐武宗以來實録孜孜訪¶
求遺事殆廢寝食㑹疾革唯以書未成為恨至淳化中¶
參知政事蘇易簡因言及隣幾追補唐實録事隣幾一¶
子東之以䕃補郎山主簿部送軍糧詣北邊没焉其家¶
屬寄居睢陽太宗遣直史館錢熙徃取其書得隣幾所¶
<pb:KR2a0032_WYG_439-16b>¶
補會昌以來日厯二十六卷及文集三十四卷所著鯫¶
子一卷六帝年畧一卷史氏懋官志五卷并他書五十¶
餘卷來上皆塗竄之筆也詔賜其家錢十萬時又有何¶
承裕者晉天福末擢進士第有清才好為歌詩而嗜酒¶
狂逸初為中都主簿桑維翰鎮兗州知其真率不責以¶
吏事累官至著作佐郎直史館出為盩厔咸陽二縣令¶
醉則露首跨牛趨府府尹王彦超以其名士而容之然¶
<pb:KR2a0032_WYG_439-17a>¶
為治清而不煩民頗安焉每覽牒訴必戲判以喻曲直¶
訴者多心服引去徃徃召豪吏接坐引滿吏因醉挾私¶
白事承裕悟之笑曰此見罔也當受杖杖訖復召與飲¶
其無檢多類此開寳三年自涇陽令入為監察御史後¶
歴侍御史累知忠萬啇三州太平興國中卒¶
鄭起字孟隆不知何許人少逰京洛間佻薄無檢操聞¶
襄州䨇泉寺僧能為黄金徃依焉遂削髪為侍者久之¶
知其誑耀乃反初服舉進士時舉子多尚詩賦惟起有¶
文七軸歌詩尤清麗周廣順初調補尉氏主簿秩滿以¶
<pb:KR2a0032_WYG_439-17b>¶
書干宰相范質薦為右拾遺直史館恭帝初遷殿中侍¶
御史乾徳初出掌泗州市征刺史張延範檢校司徒官¶
吏呼以太保起貧常乗騾一日從延範出近郊送客延¶
範揖起曰請䇿馬令進起曰此騾也不當過呼耳以譏¶
延範延範深銜之宻奏起嗜酒廢職初顯徳末起見太¶
祖握禁兵有人望乃上書范質極言其事又嘗遇太祖¶
於路横絶前導而過太祖亦弗之怒及延範奏至出為¶
<pb:KR2a0032_WYG_439-18a>¶
河西令㑹蜀平當徙遠官起不欲徃乃炙烙其足因是¶
成疾而卒起負才倨傲多所詆訐數為羣小窘辱終亦¶
不改時有郭昱者好為古文狹中詭僻周顯徳中登進¶
士第恥赴常選獻書於宰相趙普自比巢由朝議惡其¶
矯激故乆不調後復伺普望塵自陳普笑謂人曰今日¶
甚榮得巢由拜扵馬首開寳末普出鎮河陽昱詣薛居¶
正上書極言謗普居正奏之詔署襄州觀察推官潘美¶
鎮襄陽討金陵以昱隨軍昱中夜被酒號叫軍中皆驚¶
翌日美遣還嵗餘坐盗用官錢除名因居襄陽㳺索樊¶
<pb:KR2a0032_WYG_439-18b>¶
鄧間雍熙中卒又有馬應者薄有文藝多服道士衣自¶
稱先生開寳初傚元結中興頌作勃興頌以述太祖下¶
荆湖之功欲刋石扵永州結頌之側縣令惡其夸誕不¶
以聞太平興國初登第授大理評事坐事除名覊旅積¶
年淳化中以詩干同年殿中丞牛景景因奏上太宗覽¶
而嘉之復授大理評事未幾卒又有頴贄董淳劉從義¶
善為文章張翼譚用之善為詩張之翰善牋啟贄㧞萃¶
<pb:KR2a0032_WYG_439-19a>¶
登科至太子中允淳為工部員外郎直史館奏詔撰孟¶
昶紀事從義多藏書嘗纘長安碑文為遺風集二十卷¶
餘皆官不達¶
和峴字晦仁開封浚儀人父凝晉宰相太子太傅魯國¶
公峴生之年適㑹凝入翰林加金紫知貢舉凝喜曰我¶
平生美事三者併集此子宜於我也因名之曰三美七¶
嵗以門䕃為左千牛偹身選著作佐郎漢乾祐初加朝¶
散階十六登朝為著作郎丁父憂服闋拜太常丞建隆¶
初授太常博士從祀南郊贊導乗輿進退閒雅太祖謂¶
<pb:KR2a0032_WYG_439-19b>¶
近侍曰此誰氏之子熟扵贊相左右即以峴門閥對俄¶
拜刑部員外郎兼博士仍判太常寺乾徳元年十一月¶
甲子有事於南郊丁丑冬至有司復請祀昊天上帝詔¶
峴議其禮峴以祭義戒扵煩數請罷之二年議孝明孝¶
恵二后神主祔於别廟峴以舊禮有二后同廟之文無¶
各殿異室之說今二后同祔别廟亦宜共殿别室孝明¶
皇后嘗母儀天下宜居上室孝惠皇后止以追尊當居¶
<pb:KR2a0032_WYG_439-20a>¶
次室從之三年春初克䕫州以内衣庫使李光睿權知¶
州峴通判州事代還是嵗十二月十四日戊戌臘有司¶
以七日辛卯蜡百神峴獻議正之四年南郊峴建議望¶
燎位置爟火又嘗言依舊典宗廟殿廷設宫縣三十六¶
架加鼓吹熊羆十二案朝㑹登歌用五瑞郊廟奠獻用¶
四瑞迴仗至樓前奏采茨之曲御樓奏隆安之曲各用¶
樂章復舉唐故事宗廟祭科外别設珍膳用申孝享之¶
意又謂八佾之舞以象文徳武功請用𤣥徳升聞天下¶
大定二舞竝從其議事具禮樂志先是王朴竇儼洞曉¶
<pb:KR2a0032_WYG_439-20b>¶
音樂前代不協律吕者多所考正朴儼既没未有繼其¶
職者㑹太祖以雅樂聲高詔峴講求其理以均節之自¶
是八音和暢上甚嘉之語具律志樂器中有义手笛者¶
上意欲増入雅樂峴即令樂工調品以諧律吕其執持¶
之状如拱揖然請目曰拱辰管詔偹於樂府開寳初遷¶
司勲員外郎權知泗州判吏部南曹歴䕫晉二州通判¶
九年江南平受詔採訪太宗即位遷主客郎中太平興¶
<pb:KR2a0032_WYG_439-21a>¶
國二年知兖州改京東轉運使峴性苛刻鄙吝好殖財¶
復輕侮人嘗以官船載私貨販易規利初為判官鄭同¶
度論奏既而彰信軍節度劉遇亦上言按得實坐削籍¶
配隸汝州六年起為太常丞分司西京復階勲章服端¶
拱初上躬耕籍田峴奉留司賀表至闕下因以其所著¶
奉常集五卷祕閣集二十卷注釋武成王廟贊五卷奏¶
御上甚嘉之復授主客郎中判太常寺兼禮儀院事是¶
秋得暴疾卒年五十六弟㠓¶
㠓字顯仁凝第四子也生五六嵗凝教之誦古詩賦一¶
<pb:KR2a0032_WYG_439-21b>¶
歴輙不忘試令詠物為四句詩頗有思致凝嘆賞而竒¶
之語峴曰此兒他日必以文章顯吾老矣不見汝曹善¶
保護之太平興國八年擢進士第釋褐霍丘主簿雍熙¶
初知崇仁縣就拜大理評事江南轉運楊緘以其材幹¶
奏移知南昌縣代還刑部取為詳覆官遷光禄寺丞先¶
是凝嘗取古今史傳聽訟斷獄辨雪寃枉等事著為疑¶
獄集㠓因増益事類分為三卷表上之俄獻所著文賦¶
<pb:KR2a0032_WYG_439-22a>¶
五十軸召試中書擢為太子中允先是馮起撰御前登¶
第三牓碑以獻上甚稱奨命直史館淳化初㠓又撰七¶
牓題名記并補注凝所撰古今孝悌集成十卷以獻遂¶
以本官直集賢院中謝日賜緋魚三年春獻觀燈賦詔¶
付史館遷右正言是嵗太宗親試貢士㠓預考校作歌¶
以獻上對宰相稱賞之召問年幾何時摹印儒行篇以¶
賜新及第人及三館臺省官皆上表稱謝上時御便坐¶
出表以示宰相而㠓與張泊尤稱上㫖因謂李昉曰㠓¶
宰相子勤學自立有文章能荷堂構如㠓者不可多得¶
<pb:KR2a0032_WYG_439-22b>¶
也遂以本官知制誥不踰年加水部員外郎知理檢院¶
至道元年賜金紫與王旦同判吏部銓是秋晨起将朝¶
風&KR0365;暴作而卒年四十五上聞之驚歎遣中使就家問¶
疾狀并恤其孤賵賻加等長子珙纔十嵗即授大理評¶
事次子璬補太廟齋郎㠓好修飾容儀自五鼓張燈燭¶
至辨色冠帶方畢雖幼能屬文殊少警䇿每草制必精¶
思討索而後成拘於引類偶對頗失典誥之體上以其¶
<pb:KR2a0032_WYG_439-23a>¶
貴家子能業文甚寵待之欲召入翰林謂近臣曰㠓眸¶
子眊眊然胸中必不正不可以居近侍也其命遂寝㠓¶
弟&KR2028;始為三班奉職淳化中獻文求試上以故相之後¶
改授大理評事¶
馮吉字惟一河南洛陽人父道周太師中書令追封瀛¶
王吉晉天福初以父任祕書省校書郎遷膳部金部職¶
方員外郎屯田户部司勲郎中累階金紫周顯徳中遷¶
太常少卿吉嗜學善屬文工草𨽻議者以掌誥許之然¶
性滑稽無操行每中書舎人缺宰相即欲用吉終以佻¶
<pb:KR2a0032_WYG_439-23b>¶
薄而止雅好琵琶尤臻其妙教坊供奉號名手者亦莫¶
能及父常戒令勿習吉性所好亦不能改道欲辱之因¶
家宴令吉奏琵琶為夀賜以束帛吉置於肩左抱琵琶¶
按膝再拜如伶官状了無怍色家人皆大笑及為少卿¶
頗不得意以桮酒自娱每朝士宴集雖不召亦常自至¶
酒酣即彈琵琶彈罷賦詩詩成起舞時人愛其俊逸謂¶
之三絶宋初受詔撰述明憲皇太后諡議見稱於時建¶
<pb:KR2a0032_WYG_439-24a>¶
隆四年卒年四十五¶
　宋史卷四百三十九¶
<pb:KR2a0032_WYG_439-24b>¶
