# -*- mode: mandoku-view -*-
#+TITLE: 宋史
#+DATE: 2018-03-31 09:03:39.638881
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷四百三十一
<pb:KR2a0032_WYG_431-1a>¶
欽定四庫全書¶
　宋史卷四百三十一¶
元中書右丞相總裁托克托等修¶
¶
　列傳第一百九十¶
¶
儒林一¶
¶
¶
聶崇義　邢昺　　　孫奭　　王昭素¶
¶
¶
孔維　　孔宜　　　崔頌(子曥附)尹拙¶
¶
¶
田敏　　辛文恱　　李覺　　崔頤正(弟偓佺附)¶
¶
<pb:KR2a0032_WYG_431-1b>¶
李之才¶
¶
聶崇義河南洛陽人少舉三禮善禮學通經旨漢乾祐¶
中累官至國子禮記博士校定公羊春秋刋板于國學¶
周顯徳中累遷國子司業兼太常博士先是世宗以郊¶
廟祭器止由有司相承製造年代浸乆無所規式乃命¶
崇義檢討摹畫以聞四年崇義上之乃命有司别造焉¶
五年将禘於太廟言事者以宗廟無祧室不當行禘祫¶
之禮崇義援引故事上言其畧曰魏眀帝以景初三年¶
<pb:KR2a0032_WYG_431-2a>¶
正月上僊至五年二月祫祭眀年又禘自兹後以五年¶
為禘且魏以武帝為太祖至眀帝始三帝未有毀主而¶
行禘祫其證一也宋文帝元嘉六年祠部定十月三日¶
大祠其太廟博士議云案禘祫之禮三年一五年再宋¶
髙祖至文帝裁亦三帝未有毀主而行禘祫其證二也¶
梁武帝用謝廣議三年一禘五年一祫謂之大祭禘祭¶
以夏祫祭以冬且梁武乃受命之君裁追尊四朝而行¶
禘祫則知祭者是追飬之道以時移節變孝子感而思¶
親故薦以首時祭以仲月間以禘祫序以昭穆乃禮之¶
<pb:KR2a0032_WYG_431-2b>¶
經也非関宗廟備與未備其證三也終從崇義之議未¶
㡬世宗詔崇義参定郊廟祭玉又詔翰林學士竇儼統¶
領之崇義因取三禮圗再加考正建隆三年四月表上¶
之&KR0770;為序太祖覽而嘉之詔曰禮噐禮圗相承傳用寖¶
歴年祀寕免差違聶崇義興事國庠服膺儒業計㝷故¶
實刋正疑訛奉職效官有足嘉者崇義宜量與酬奨所¶
進三禮圗宜令太子詹事尹拙集儒學三五人更同参¶
<pb:KR2a0032_WYG_431-3a>¶
議所冀精詳苟有異同善為商確五月賜崇義紫袍犀¶
帶銀器繒帛以奨之拙多所駁正崇義復引經以釋之¶
悉以下工部尚書竇儀俾之裁定儀上奏曰伏以聖人¶
制禮垂之無窮儒者據經所傳㦯異年祀寝逺圗繪缺¶
然踳駁彌深丹青靡據聶崇義研求師說耽味禮經較¶
於舊圗良有新意尹拙爰承制㫖能罄所聞尹拙駁議¶
及聶崇義荅義各四卷臣再加詳閲隨而裁置率用增¶
損列於注釋共分為十五卷以聞詔頒行之拙崇義復¶
陳祭玉鼎釜異同之說詔下中書省集議吏部尚書張¶
<pb:KR2a0032_WYG_431-3b>¶
昭等奏議曰按聶崇義稱祭天蒼璧九寸圎好祭地黄¶
琮八寸無好圭璋琥並長九寸自言周顯徳三年與田¶
敏等按周官玉人之職及阮諶鄭玄舊圗載其制度臣¶
等按周禮玉人之職只有璧琮九寸瑑琮八寸及璧羡¶
度尺好三寸以為度之文即無蒼璧黄琮之制兼引注¶
有爾雅肉倍好之説此即是注璧羡度之文又非蒼璧¶
之制又詳鄭玄自注周禮不載尺寸豈復别作畫圖違¶
<pb:KR2a0032_WYG_431-4a>¶
經立異四部書目内有三禮圗十二卷是隋開皇中勅¶
禮官修撰其圗第一第二題云梁氏第十後題云鄭氏¶
又稱不知梁氏鄭氏名位所出今書府有三禮圗亦題¶
梁氏鄭氏不言名位厥後有梁正者集前代圗記更加¶
詳議題三禮圗曰陳留阮士信受禮學於潁川綦冊君¶
取其說為圗三卷多不授禮文而引漢事與鄭君之文¶
違錯正刪為二卷其阮士信即諶也如梁正之言可知¶
諶之紕謬兼三卷禮圗刪為二卷應在今禮圗之内亦¶
無改祭玉之說臣等参詳自周公制禮之後叔孫通重¶
<pb:KR2a0032_WYG_431-4b>¶
定以來禮有緯書漢代諸儒頗多著述討㝷祭玉並無¶
尺寸之説魏晉之後鄭玄王肅之學各有生徒三禮六¶
經無不論說檢其書亦不言祭玉尺寸臣等参驗畫圗¶
本書周公所說正經不言尺寸設使後人謬為之說安¶
得便入周圗知崇義等以諸侯入朝獻天子夫人之琮¶
璧以為祭玉又配合羡度肉好之言彊為尺寸古今大¶
禮順非改非於理未通又據尹拙所述禮神之六玉稱¶
<pb:KR2a0032_WYG_431-5a>¶
取梁桂州刺史崔靈恩所撰三禮義宗内昊天及五精¶
帝圭璧琮璜皆長尺二寸以法十二時祭地之琮長十¶
寸以傚地之數又引白虎通云方中圎外曰璧圓中方¶
外曰琮崇義非之以為靈恩非周公之才無周公之位¶
一朝撰述便補六玉闕文尤不合禮臣等竊以劉向之¶
論洪範王通之作元經非必挺聖人之姿而居上公之¶
位有益於教不為斐然臣等以靈恩所撰之書聿稽古¶
訓祭玉以十二為數者蓋天有十二次地有十二辰日¶
有十二時封山之玉牒十二寸圓丘之籩豆十二列天¶
<pb:KR2a0032_WYG_431-5b>¶
子以鎮圭外守宗后以大琮内守皆長尺有二寸又祼¶
圭尺二寸王者以祀宗廟若人君親行之郊祭登壇酌¶
獻服大裘搢大圭行稽奠而手秉尺二之圭神獻九寸¶
之璧不及禮宗廟祼圭之數父天母地情亦奚安則靈¶
恩議論理未為失所以自義宗之出歴梁陳隋唐垂四¶
百年言禮者引為師法今五禮精義開元禮郊祀録皆¶
引義宗為標凖近代晉漢兩朝仍依舊制周顕徳中田¶
<pb:KR2a0032_WYG_431-6a>¶
敏等妄作穿鑿輒有更改自唐貞觀之後凡三次大修¶
五禮並因隋朝典故㦯節奏繁簡之間稍有釐革亦無¶
改祭玉之說伏望依白虎通義宗唐禮之制以為定式¶
又尹拙依舊圗畫釡聶崇義去釡畫鑊臣等参詳舊圗¶
皆有釡無鑊按易說卦云坤為釡詩云惟錡及釡又云¶
溉之釡鬵春秋傳云錡釡之器禮記云燔黍捭豚解云¶
古未有甑釡所以燔捭而祭即釡之為用其來尚矣故¶
入於禮圗今崇義以周官祭祀有省鼎鑊供鼎鑊又以¶
儀禮有羊鑊豕鑊之文乃云畫釡不如畫鑊今諸經皆¶
<pb:KR2a0032_WYG_431-6b>¶
載釜之用誠不可去又周儀禮皆有鑊之文請兩圗之¶
又若觀諸家祭祀之畫今代見行之禮於大祀前一日¶
光禄卿省視鼎鑊伏請圗鑊於鼎下詔從之未㡬崇義¶
卒三禮圗遂行於世并畫於國子監講堂之壁崇義為¶
學官兼掌禮僅二十年世推其該博郭忠恕嘗以其姓¶
嘲之曰近貴全為聵攀龍即作聾雖然三箇耳其奈不¶
成聰崇義對曰僕不能為詩聊以一聨奉答即云勿笑¶
<pb:KR2a0032_WYG_431-7a>¶
有三耳全勝畜二心盖因其名以嘲之忠恕大慚人許¶
其機㨗而不失正真儒者之戲云¶
邢昺字叔眀曹州濟隂人太平興國初舉五經廷試日¶
召升殿講師比二卦又問以羣經發題太宗嘉其精博¶
擢九經及第授大理評事知泰州鹽城監賜錢二十萬¶
昺以是監處楚泰間泰僻左而楚㑹要鹽食為急請改¶
隷楚州從之眀年召為國子監丞專講學之任遷尚書¶
博士出知儀州就轉國子博士代還賜緋選為諸王府¶
侍講雍熈中遷水部員外郎改司勲端拱初賜金紫累¶
<pb:KR2a0032_WYG_431-7b>¶
遷金部郎中眞宗即位改司勲郎中俄知審刑院以昺¶
儒者不逹刑章命劉元吉同領其事是冬昺上表自陳¶
夙侍講諷遷右諌議大夫咸平初改國子祭酒二年始¶
置翰林侍講學士以昺為之受詔與杜鎬舒雅孫奭李¶
慕清崔偓佺等校定周禮儀禮公羊榖梁春秋傳孝經¶
論語爾雅義疏及成並加階勲俄為淮南兩浙廵撫使¶
初置講讀之職即於便坐令昺講左氏春秋侍讀預焉¶
<pb:KR2a0032_WYG_431-8a>¶
五年講畢宴近臣於崇政殿賜昺襲衣金帶加噐幣仍¶
遷工部侍郎兼國子祭酒學士如故知審官院陳恕丁¶
内艱以昺權知院事景徳二年上言亡兄素嘗舉進士¶
願霑贈典特贈大理評事是夏上幸國子監閲庫書問¶
昺經版幾何昺曰國初不及四千今十餘萬經傳正義¶
皆具臣少從師業儒時經具有疏者百無一二葢力不¶
能傳寫今板本大備士庶家皆有之斯乃儒者逄辰之¶
幸也上喜曰國家雖尚儒術非四方無事何以及此上¶
又訪以學舘故事有未振舉者昺不能有所建眀先是¶
<pb:KR2a0032_WYG_431-8b>¶
印書所裁餘紙鬻以供監中雜用昺請歸之三司以禆¶
國用自是監學公費不給講官亦厭其寥落上方興起¶
道術又令昺與張雍杜鎬孫奭舉經術該博徳行端良¶
者以廣學員三年加刑部侍郎昺居近職常多召對一¶
日從容與上語及宫邸舊僚歎其淪喪殆盡唯昺獨存¶
翌日賜白金千両且詔其妻至宫庭賜以冠帔四年昺¶
以羸老艱於趨歩上前自陳曹州故鄉願給假一年歸¶
<pb:KR2a0032_WYG_431-9a>¶
視田里俟眀年郊祀還朝上命坐慰勞之因謂曰便可¶
權本州何須假耶昺又言楊礪夏侯嶠同為府僚二臣¶
没皆贈尚書上憫之翌日謂宰相曰此可見其志矣即¶
超拜工部尚書知曹州職如故入辭日賜襲衣金帶是¶
日特開龍圗閣召近臣宴崇和殿上作五七言詩二首¶
賜之預宴者皆賦昺視壁間尚書禮記圗指中庸篇曰¶
凡為天下國家有九經因陳其大義上嘉納之及行又¶
令近臣祖送設㑹於宜春苑大中祥符初上東封泰山¶
昺表曹州民請車駕經由本州仍令濟隂令王範部送¶
<pb:KR2a0032_WYG_431-9b>¶
父老詣闕優詔答之俄召還車駕進發命判留司御史¶
臺禮畢進位禮部尚書上勤政憫農毎雨雪不時憂形¶
於色以昺素習田事多委曲訪之初田家察隂晴豊凶¶
皆有状候老農之相傳者率有驗昺多采其說為對又¶
言民之災患大者有四一曰疫二曰旱三曰水四曰畜¶
災嵗必有其一但㦯輕㦯重耳四事之害旱暵為甚葢¶
田無畎澮悉不可救所損必盡傳曰天災流行國家代¶
<pb:KR2a0032_WYG_431-10a>¶
有此之謂也三年被病請告詔太醫診視六月上親臨¶
問疾賜名藥一奩白金器千兩繒綵千匹國朝故事非¶
宗戚将相無省疾臨喪之禮特有加於昺與郭贄者以¶
恩舊故也未幾有㫖命中書召其子太常博士知東眀¶
縣仲寳國子博士知信陽軍若思還侍疾踰月卒年七¶
十九贈左僕射三子並進秩初雍熈中昺撰禮選二十¶
卷獻之太宗探其帙得文王世子篇觀之甚恱因問衞¶
紹欽曰昺為諸王講說曽及此乎紹欽曰諸王常時訪¶
昺經義昺毎至發眀君臣父子之道必重複陳之太宗¶
<pb:KR2a0032_WYG_431-10b>¶
益喜上嘗因内閣暴書覽而稱善召昺同觀作禮選賛¶
賜之昺言家無遺藁願得副本上許之繕録未畢而昺¶
卒亟詔冩二本一本賜其家一本俾置冢中昺在東宫¶
及内庭侍上講孝經禮記論語書易詩左氏傳據傳疏¶
敷引之外多引時事為喻深被嘉奨上嘗問管仲召忽¶
皆事公子糾小白之入召忽死之管仲乃歸齊相桓公¶
豈非召忽以忠死而管仲不能固其莭為臣之道當若¶
<pb:KR2a0032_WYG_431-11a>¶
是乎又鄭注禮記世子篇云文王以勤憂損夀武王以¶
安樂延年朕以為本經㫖意必不然也且夏禹焦勞有¶
玄圭之賜而享國永年若文王能憂人之心不自暇逸¶
縱無感應豈至虧損夀命耶各隨其事理以對先是咸¶
平中王欽若知貢舉有告其受舉人賄賂者下御史臺¶
鞫得状欽若自訴詔昺與邉肅毋賓古閻承翰就太常¶
寺覆推昺力辨欽若而洪湛抵罪欽若以是徳之昺之¶
厚被寵顧欽若與有功焉仲寳貪猥不才舉止率易士¶
大夫多鄙笑之欽若在中書用為三司判官後至祠部¶
<pb:KR2a0032_WYG_431-11b>¶
郎中坐贓黜官卒若思終於駕部郎中¶
孫奭字宗古博川博平人幼與諸生師里中王徹徹死¶
有從奭問經者奭為觧析微指人人驚服於是門人數¶
百皆從奭後徙居須城九經及第為莒縣主簿上書願¶
試講說遷大理評事為國子監直講太宗幸國子監召¶
奭講書至事不師古以克永世匪說攸聞帝曰此至言¶
也商宗乃得賢相如此耶因咨嗟乆之賜五品服眞宗¶
<pb:KR2a0032_WYG_431-12a>¶
以為諸王府侍讀㑹詔百官轉對奭上十事判太常禮¶
院國子監司農寺累遷工部郎中擢龍圗閣待制奭以¶
經術進守道自處即有所言未嘗阿附取恱大中祥符¶
初得天書於左承天門帝将奉迎召宰相對崇政殿西¶
廡王旦等曰天貺符命實盛徳之應皆再拜稱萬嵗又¶
召問奭奭對曰臣愚所聞天何言哉豈有書也帝既奉¶
迎天書大赦改元布告其事于天下築玉清昭應宫是¶
嵗天書復降泰山帝以親受符命遂議封禪作禮樂王¶
欽若陳堯叟丁謂杜鎬陳彭年皆以經義左右附和由¶
<pb:KR2a0032_WYG_431-12b>¶
是天下争言符瑞矣四年又将祀汾隂是時大旱京師¶
近郡榖踊貴奭上疏諌曰先王卜征五年嵗習其祥祥¶
習則行不習則増修徳而改卜陛下始畢東封更議西¶
幸殆非先王卜征五年慎重之意其不可一也夫汾隂¶
后土事不經見昔漢武帝将封禪故先封中嶽祠汾隂¶
始廵幸郡縣遂有事於泰山今陛下既已登封復欲幸¶
汾隂其不可二也古者圜丘方澤所以郊祀天地今南¶
<pb:KR2a0032_WYG_431-13a>¶
北郊是也漢初承秦唯立五畤以祀天而后土無祀故¶
武帝立祠於汾隂自元成以來從公卿之議遂徙汾隂¶
后土於北郊後之王者多不祀汾隂今陛下已建北郊¶
乃舍之而逺祀汾隂其不可三也西漢都雍去汾隂至¶
近今陛下經重闗越險阻輕棄京師根本而慕西漢之¶
虚名其不可四也河東唐王業之所起也唐又都雍故¶
眀皇間幸河東因祠后土聖朝之興事與唐異而陛下¶
無故欲祀汾隂其不可五也昔者周宣王遇災而懼故¶
詩人美其中興以為賢主比年以來水旱相繼陛下宜¶
<pb:KR2a0032_WYG_431-13b>¶
側身修徳以答天譴豈宜下徇姦囬逺勞民庶盤游不¶
已忘社稷之大計其不可六也夫雷以二月啓蟄八月¶
収聲育飬萬物失時則為異今震雷在冬為異尤甚此¶
天意丁寕以戒陛下而反未悟殆失天意其不可七也¶
夫民神之主也是以聖王先成民而後致力於神今國¶
家土木之功累年未息水旱洊沴饑饉居多乃欲勞民¶
事神神其享之乎此其不可八也陛下必欲為此者不¶
<pb:KR2a0032_WYG_431-14a>¶
過效漢武帝唐眀皇廵幸所至刻石頌功以崇虚名夸¶
示後世爾陛下天資聖明當慕二帝三王何為下襲漢¶
唐之虚名其不可九也唐眀皇以嬖寵姦邪内外交害¶
身播國屯兵交闗下亡亂之迹如此由狃於承平肆行¶
非義稔致禍敗今議者引開元故事以為盛烈乃欲倡¶
導陛下而為之臣切為陛下不取此其不可十也臣言¶
不逮意陛下以臣言為可取願少賜清問以畢臣說帝¶
遣内侍皇甫繼眀就問又上疏曰陛下将幸汾隂而京¶
師民心弗寕江淮之衆困於調發理須鎮安而矜存之¶
<pb:KR2a0032_WYG_431-14b>¶
且土木之功未息而奪攘之盜公行外國治兵不逺邉¶
境使者雖至寕可保其心乎昔陳勝起於徭戍黄巢出¶
於凶饑隋煬帝勤逺畧而唐高祖興於晉陽晉少主惑¶
小人而耶律徳光長驅中國陛下俯從姦佞逺棄京師¶
渉仍嵗荐饑之墟修違經乆廢之祠不念民疲不恤邉¶
患安知今日戍卒無陳勝饑民無黄巢英雄将無窺伺¶
於肘腋外敵将無觀釁於邉陲乎先帝嘗議封禪寅畏¶
<pb:KR2a0032_WYG_431-15a>¶
天災㝷詔停寝今姦臣乃贊陛下力行東封以為繼成¶
先志先帝嘗欲北平幽朔西取繼遷大勲未集用付陛¶
下則羣臣未嘗獻一謀畫一䇿以佐陛下繼先帝之志¶
者反務卑辭重幣求和於契丹蹙國縻爵姑息於繼遷¶
曽不思主辱臣死為可戒誣下罔上為可羞撰造祥瑞¶
假託鬼神纔畢東封便議西幸輕勞車駕虐害饑民冀¶
其無事徃還便謂成大勲績是陛下以祖宗艱難之業¶
為姦邪僥倖之資臣所以長嘆而痛哭也夫天地神祗¶
聰明正直作善降之百祥作不善降之百殃未聞專事¶
<pb:KR2a0032_WYG_431-15b>¶
籩豆簠簋可邀福祥春秋傳曰國之将興聼於民将亡¶
聼於神愚臣非敢妄議惟陛下終賜裁擇後天下數有¶
災變又言古者五載巡狩有國之事爾非必有紫氣黄¶
雲然後登封嘉禾異草然後省方也今野鵰山鹿郡國¶
交奏秋旱冬雷羣臣率賀退而腹非竊笑者比比皆是¶
孰謂上天為可罔下民為可愚後世為可欺乎人情如¶
此所損不細惟陛下深鑒其妄六年又上疏曰陛下封¶
<pb:KR2a0032_WYG_431-16a>¶
泰山祀汾隂躬謁陵寝今又将祠于太清宫外議籍籍¶
以謂陛下事事慕效唐眀皇豈以眀皇為令徳之主耶¶
甚不然也眀皇禍敗之迹有足為深戒者非獨臣能知¶
之近臣不言者此懐姦以事陛下也眀皇之無道亦無¶
敢言者及奔至馬嵬軍士已誅楊國忠請矯詔之罪乃¶
始諭以識理不眀寄任失所當時雖有罪已之言覺寤已¶
晚何所及也臣願陛下早自覺寤抑損虚華斥逺邪佞罷¶
興土木不&KR0670;危亂之迹無為眀皇不及之悔此天下之幸¶
社稷之福也帝以為封泰山祠汾隂上陵祀老子非始扵眀¶
<pb:KR2a0032_WYG_431-16b>¶
皇開元禮今世所循用不可以天寳之亂舉謂為非也秦為¶
無道甚矣今官名詔令郡縣猶龍秦舊豈以人而廢言乎作¶
觧疑論以示羣臣然知奭朴忠雖其言切直容之而弗斥乆¶
之以父老請歸田里不許以知宻州居二年遷左諌議大夫¶
罷待制還糾察在京刑獄是時初置天慶天祺天貺先天降¶
聖節天下設齊醮張燕費甚廣奭又請裁省浮用不報復出¶
知河陽又求觧官就養遷給事中徙兗州天禧中朱能獻乾¶
<pb:KR2a0032_WYG_431-17a>¶
祐天書復上䟽曰朱能者姦憸小人妄言祥瑞而陛下崇信¶
之屈至尊以迎拜歸秘殿以奉安上自朝廷下及閭巷¶
靡不痛心疾首反脣腹非而無敢言者昔漢文成将軍¶
以帛書飯牛既而言牛腹中有竒書殺視得書天子識¶
其手迹又有五利将軍妄言方多不讐二人皆坐誅先¶
帝時有侯莫陳利用者以方術暴得寵用一旦發其姦¶
誅扵鄭州漢武可謂䧺材先帝可謂英斷唐眀皇得靈¶
寳符上清䕶國經寳劵等皆王鉷田同秀等所為眀皇¶
不能顯戮怵扵邪説自謂徳實動天神必福我夫老君¶
<pb:KR2a0032_WYG_431-17b>¶
聖人也儻實降語固宜不妄而唐自安史亂離乗輿播¶
越兩都盪覆四海沸騰豈天下太平乎眀皇雖僅得歸¶
闕復為李輔國劫遷卒以憂終豈聖夀無疆長生乆視¶
乎以眀皇之英睿而禍患猥至曽不知者良由在位既¶
乆驕亢成性謂人莫已若謂諌不足聼心玩居常之安¶
耳熟導䛕之説内惑寵嬖外任姦囬典奉鬼神過崇妖¶
妄今日見老君扵閣上眀日見老君扵山中大臣尸祿¶
<pb:KR2a0032_WYG_431-18a>¶
以将迎端士畏威而緘黙既惑左道即紊政經民心用¶
離變起倉卒當是之時老君寕肯禦兵寳符安能排難¶
邪今朱能所為或類於此願陛下思漢武之雄材發先¶
帝之英斷鑒眀皇之召禍庶幾災害不生禍亂不作未¶
㡬能果敗奭又嘗請減修寺度僧帝雖未用其言嘗令¶
向敏中諭令陳時政得失奭以納諌恕直輕徭薄歛四¶
事為言頗施行焉仁宗即位宰相請擇名儒以經術侍¶
講讀乃召為翰林侍講學士知審官院判國子監修真¶
宗實録丁父憂起復兼判太常寺及禮院三遷兵部侍¶
<pb:KR2a0032_WYG_431-18b>¶
郎龍圗閣學士每講論至前世亂君亡國必反覆規諷¶
仁宗意或不在書奭則拱黙以俟帝為竦然改聽嘗畫¶
無逸圗上之帝施於講讀閣時章憲眀肅皇后每五日¶
一御殿與帝同聴政奭言古帝王朝朝暮夕未有曠日¶
不朝陛下宜每日御殿以覽萬機奏留中不報然帝與¶
皇太后尤爱重之毎進見未嘗不加禮三請致仕召對¶
承眀殿敦諭之以年踰七十固請泣下帝亦惻然詔與¶
<pb:KR2a0032_WYG_431-19a>¶
馮元講老子三章各賜帛二百匹以不得請求近郡優¶
拜工部尚書復知兗州詔須宴而後行又留數月特宴¶
太清樓近臣皆預帝作飛白大字以賜二府而小字賜¶
諸學生獨奭與晁逈兼賜大小字詔羣臣即席賦詩太¶
后又别出禁中珍器勸酒翌日奭入謝又命講老子賜¶
襲衣金帶銀鞍勒馬及行賜宴瑞聖園又賜詩詔近臣¶
皆賦以恭謝恩改禮部尚書既而累表乞歸以太子少¶
傅致仕疾甚徙正寝屏婢妾謂子瑜曰無令我死婦人¶
之手卒奏至帝謂張士遜曰朕方欲召奭還而奭遂死¶
<pb:KR2a0032_WYG_431-19b>¶
矣嗟惜者乆之罷朝一日贈左僕射諡曰宣奭性方重¶
事親篤孝父亡䑛其面以代頮常掇五經切於治道者¶
為經典徽言五十卷又撰崇祀録樂記圗五經莭解五¶
服制度嘗奉詔與邢昺杜鎬校定諸經正義荘子爾雅¶
謬誤及律音義初圜丘無外壝五郊從祀不設席尊不¶
施羃七祠時饗飲福用一尊不設三登升歌不以雍徹¶
冬至攝祀昊天上帝外級止十七位而不以星辰從饗¶
<pb:KR2a0032_WYG_431-20a>¶
先農在祈榖之前上丁釋奠無三獻宗廟不偹二舞諸¶
臣當諡者或既葬乃請奭皆援古奏正遂著於禮又請¶
冬至罷祀五帝大雩設五帝而罷祠昊天上帝事下有¶
司議不合而止瑜官至工部侍郎致仕¶
王昭素開封酸棗人少篤學不仕有志行為鄉里所稱¶
常聚徒教授以自給李穆與弟肅及李惲皆常師事焉¶
鄉人争訟不詣官府多就昭素決之昭素博通九經兼¶
究荘老尤精詩易以為王韓注易及孔馬疏義或未盡¶
是乃著易論二十三篇開寳中穆薦之朝詔召赴闕見¶
<pb:KR2a0032_WYG_431-20b>¶
於便殿時年七十七精神不衰太祖問曰何以不求仕¶
進致相見之晩對曰臣草野惷愚無以禆聖化賜坐令¶
講易乾卦召宰相薛居正等觀之至飛龍在天上曰此¶
書豈可令常人見昭素對曰此書非聖人出不能合其¶
象因訪以民間事昭素所言誠實無隐上嘉之以衰老¶
求歸鄉里拜國子博士致仕賜茶藥及錢二十萬留月¶
餘遣之年八十九卒於家昭素頗有人倫鑒初李穆兄¶
<pb:KR2a0032_WYG_431-21a>¶
弟從昭素學易常謂穆曰子所謂精理徃徃出吾意表¶
又語人曰穆兄弟皆令器穆尤沈厚他日必至廊廟後¶
果參知政事昭素每市物隨所言而還直未嘗論髙下¶
縣人相告曰王先生市物無得高取其價也治所居室¶
有椽水積門中夜有盜者抉門将入昭素覺之即自門¶
中潜擲椽於外盜者慙而去由是里中無盜家有一驢¶
人多來假将出先問僮奴曰外無假驢者乎對云無然¶
後出其為純質若此子仁著亦有隐徳¶
孔維字為則開封雍丘人乾徳四年九經及第解褐東¶
<pb:KR2a0032_WYG_431-21b>¶
眀鄢陵二主簿開寳中禮部再奏為考試官調滁州軍¶
事推官太宗即位擢授太子左賛善大夫知河南縣通¶
判滑梓二州太平興國中就拜國子周易博士代還遷¶
禮記博士七年使高麗王治問禮於維維對以君父臣¶
子之道升降等威之序治恱稱之曰今日復見中國之¶
夫子也九年判國學事雍熈初遷主客員外郎三年擢¶
為國子司業賜金紫會将有事于籍田維起周禮至于¶
<pb:KR2a0032_WYG_431-22a>¶
唐書凡沿革制度並録之以獻觀者稱其博又上書請¶
禁原蠶以利國馬直史館樂史駁之曰管子云倉廪實¶
知禮節衣食足知榮辱是以古先哲王厚農桑之業以¶
其為衣食之原耳一夫不耕天下有受其饑者一婦不¶
蠶天下有受其寒者故天子親耕后妃親蠶屈身以化¶
下者邦國之重務也吳都賦曰國賦再熟之稲鄉貢八¶
蠶之綿則蠶之有原其來舊矣今孔維請禁原蠶以利¶
國馬徒引前經物類同氣之文不究時事確實之理夫¶
所市國馬來自外方渉逺馳驅虧其秣飼失於善視遂¶
<pb:KR2a0032_WYG_431-22b>¶
至玄黄致斃之由鮮不以此今乃欲禁其蠶事甚無謂¶
也唐朝畜馬具存監牧之制詳觀本書亦無禁蠶之文¶
况近降眀詔來年春有事于耤田是則觀農之典方行¶
而禁蠶之制又下事相違戾恐非所長臣嘗歴職州縣¶
粗知利病編民之内貧窶者多春蠶所成止充賦調之¶
備晩蠶薄利始及卒嵗之資今若禁其後圗必有因縁¶
為弊滋彰撓亂民豈皇寕渙汗絲綸所宜重慎上覽之¶
<pb:KR2a0032_WYG_431-23a>¶
遂寝晩蠶之禁維復抗疏曰按周禮夏官司馬職禁原¶
蠶者為傷馬也原再也天文辰為馬蠶書蠶為龍精月¶
直大火則浴其種是蠶與馬同氣物莫能兩大故禁再¶
蠶以益馬也又郭璞云重蠶為原今晩蠶也臣少親耕¶
桑之務長歴州縣之職物之利害盡知之矣蚩蚩之氓¶
知其利而不知其害故有早蠶之後重飬晩蠶之繭出¶
絲甚少再采之葉來嵗不茂豈止傷及於馬而桑亦損¶
矣臣自縣歴官路見坰野之地官馬多死若非眀授典¶
據助其畜牧安敢妄有舉陳哉按本草注以僵蠶塗馬¶
<pb:KR2a0032_WYG_431-23b>¶
齒則不能食草物類相感如此月令仲春祭馬祖季春¶
享先蠶皆為天駟房星也為馬祈福謂之馬祖為蠶祈¶
福謂之先蠶是蠶與馬同其類爾蠶重則馬損氣感之¶
而然也臣謂依周禮禁原蠶為當上雖不用維言而嘉¶
其援引經據以章付史館耤田畢拜國子祭酒淳化初¶
兼工部侍郎二年卒年六十四維通經術凖舊制舉九¶
經一上不中第即改科開寳中維論其事非便詔禮部¶
<pb:KR2a0032_WYG_431-24a>¶
自今九經同諸科許再赴舉太宗尹京日維為屬邑吏¶
頗以經術受知即位後維始升郎署自以通經求為司¶
業即以授之使外國者皆假服紫維自髙麗還㑹東使¶
至維自耻衣緋因求見上詭言髙麗使問臣獲何罪降¶
服臣無以對因泣下上憐之即賜以金紫及為祭酒又¶
奏言朝廷乆不置此官少有知者臣之親戚故舊有書¶
信來者多云祭酒郎中田敏晉朝任祭酒仍兼侍郎原¶
循前例兼領是官庶獲羙稱上從之然縉紳惡其儒者¶
躁求無退讓之風嘗建議乞廣太學上以侵壊民舍不¶
<pb:KR2a0032_WYG_431-24b>¶
許受詔與學官校定五經疏義刻板行用功未及畢被¶
病上遣太醫診視使者撫問初維私用印書錢三十餘¶
萬為掌事黄門所發維憂懼遽以家財償之疾遂亟上¶
赦而不問維将終召其壻鄭革口授遺表以五經疏未¶
畢為恨景徳四年録其孫禹圭同學究出身¶
孔宜字不疑兗州曲阜人孔子四十四世孫孔子生鯉¶
字伯魚鯉生伋字子思伋生白字子上白生永字子家¶
<pb:KR2a0032_WYG_431-25a>¶
永生箕字子京箕生穿字子髙穿生謙字子慎謙生鮒¶
字子魚以弟子騰為嗣騰字子襄值秦難藏其家書于¶
屋壁騰生正字季忠正生武武生延年及安國延年生¶
霸字次孺漢昭帝時為博士宣帝時為太中大夫授皇¶
太子經元帝即位賜爵闗内侯號襃成君霸生福福生¶
房房生均字長平好學有才為尚書郎平帝元始元年¶
封均為襃成侯食邑二千戸追諡夫子為襃成宣尼公¶
王莽以均為太尉三以疾辭得還莽敗失國後漢世祖¶
建武十四年復封均子志為襃成侯諡元成志生損襲¶
<pb:KR2a0032_WYG_431-25b>¶
爵和帝永元四年徙封損為襃亭侯損卒子曜嗣侯邑¶
千戸子完嗣邑百戸完早卒無子以弟子羡襲爵羡仕¶
魏為議郎黄初二年封宗聖侯邑百戸羡生震晉武帝¶
泰始三年徙封奉聖亭侯邑二百戸歴太常黄門侍郎¶
震生嶷嶷生撫舉孝亷辟太尉掾歴豫章太守撫生懿¶
懿生鮮有度量好學宋文帝元嘉十九年襲封奉聖侯¶
鮮生乘博學有才藝後魏孝文延興初舉孝亷三年封¶
<pb:KR2a0032_WYG_431-26a>¶
乘為崇聖大夫復十戸以供洒掃乘生靈珍襲爵歴祕¶
書郎太和十九年改封崇聖侯邑百戸靈珍生文泰文¶
泰生渠北齊文宣帝天保元年改封㳟聖侯後周宣帝¶
大象二年追封孔子為鄒國公以渠襲爵邑百戸渠生¶
長孫隋文帝復封長孫為鄒國公長孫生嗣哲應制舉¶
歴涇州司兵參軍太子通事舍人大業四年改封紹聖¶
侯邑百戸嗣哲生徳倫唐太宗貞觀十一年封襃聖侯¶
邑百户朝㑹位同三品復其子孫則天天授二年賜徳倫¶
璽書衣服徳倫生崇基襲侯中宗神龍元年授朝散大¶
<pb:KR2a0032_WYG_431-26b>¶
夫崇基生璲之玄宗開元中歴國子四門博士邠王府¶
文學蔡州長史二十七年詔追諡孔子為文宣王改封¶
襃聖侯璲之為襲文宣公兼兗州長史璲之生萱襲封¶
歴兗州泗水令萱生齊卿徳宗建中三年詔以齊卿為¶
兗州司馬䧟於東平卒至憲宗元和十三年平李師道¶
其子惟晊歸魯詔以惟晊為兗州参軍奉夫子祀復五¶
十戸以供灑掃惟晊生䇿㑹昌元年歴國子監丞尚書¶
<pb:KR2a0032_WYG_431-27a>¶
博士大中元年宰相白敏中奏嵗給封戸絹百疋充春¶
秋奉祀自璲之至策五世並襲封文宣公策生振懿宗¶
咸通四年舉進士甲科歴兗州觀察判官至刑部員外¶
郎振生昭儉歴兗州司馬曲阜令自策至昭儉三世嵗¶
給封絹以供享祀昭儉生光嗣哀帝天祐中為泗水主¶
簿奉孔子祀光嗣生仁玉九嵗通春秋姿貌雄偉後唐¶
眀宗長興元年以為曲阜主簿三年遷龔丘令襲文宣¶
公晉高祖天福五年改曲阜令周高祖廣順二年平慕¶
容彦超幸曲阜拜孔子廟及墓召仁玉賜五品服復以¶
<pb:KR2a0032_WYG_431-27b>¶
為本縣令仁玉四子長曰宜舉進士不第乾徳中詣闕¶
上書述其家世詔以為曲阜主簿歴黄州軍事推官遷¶
司農寺丞掌星子鎮市征宜上言星子當江湖之㑹商¶
賈所集請建為軍詔以為縣就命宜知縣事後以為南¶
康軍宜代還獻文賦數十篇太宗覽而嘉之召見問以¶
孔子世嗣因下詔曰素王之道百代所崇傳祚襲封抑¶
存典制文宣王四十四代孫司農寺丞宜服勤素業砥¶
<pb:KR2a0032_WYG_431-28a>¶
礪亷隅亟歴官聨洽聞政績聖人之後世徳不衰俾登¶
朝倫以光儒胄可太子右賛善大夫襲封文宣公復其¶
家未幾通判宻州太平興國八年詔修曲阜孔子廟宜¶
貢方物為謝詔襃之遷殿中丞雍熈三年王師北征受¶
詔督軍糧渉拒馬河溺死年四十六子延世字茂先以¶
父死事賜學究出身為曲阜主簿歴閩長葛二令眞宗¶
至道三年十一月召赴闕以為曲阜令襲封文宣公賜¶
白金束帛及太宗御書印九經咸平三年詔本道轉運¶
使本州長吏待以賓禮仍留三年卒官年三十八次曰¶
<pb:KR2a0032_WYG_431-28b>¶
憲太平興國二年進士及第至工部員外郎知浚儀縣¶
次曰冕應城主簿次曰朂雍熙中進士及第延世子聖¶
祐景徳初始九嵗特賜同學究出身大中祥符元年東¶
封泰山特聴聖祐衣緑陪位綴京官班後及還至兗州¶
十一月朔幸曲阜謁孔子廟行酌獻之禮孔氏宗屬並¶
令陪位又幸孔林觀其墓乆之又御北亭召從臣觀古¶
碑加諡孔子為玄聖文宣王追封孔子父叔梁紇齊國¶
<pb:KR2a0032_WYG_431-29a>¶
公母顔氏魯國太夫人擢聖祐為太常寺奉禮郎又錄¶
其近屬進士謂同三傳出身習進士延祐習學究延渥¶
延魯延齡並同學究出身共賜銀二百兩絹三百疋以¶
充奉祠廟時朂為殿中丞通判廣州王欽若言其有聲¶
於鄉曲召赴闕改太常博士賜緋令知曲阜縣專主祠¶
廟二年三月又遣使賜太宗御書及九經書疏三史藏¶
于廟令本州選儒生講說聖祐後改大理評事天禧五¶
年授光禄寺丞襲封文宣公知仙源縣事後改名佑遷¶
太子中舍卒年三十朂為司封郎中延魯大中祥符五¶
<pb:KR2a0032_WYG_431-29b>¶
年復舉進士及第後改名道輔為左司諌龍圗閣待制¶
自有傳¶
崔頌字敦羙河南偃師人父協後唐門下侍郎平章事¶
頌幼喪母為外祖母所鞠飬以䕃補河南府巡官歴開¶
封主簿鄧州録事参軍以疾去官未幾詣闕上書言事¶
宰相桑維翰覽而竒之擢為左拾遺選右補闕漢初加¶
朝散階副右散騎常侍張煦冊錢俶為吳越王梁末協¶
<pb:KR2a0032_WYG_431-30a>¶
嘗使兩浙至是越人羙之贈賄甚厚及還值周祖入京¶
師為軍士剽奪悉盡世宗鎮澶淵擇僚佐頌與王朴王¶
敏中皆中其選以頌為觀察判官贈金紫世宗尹京拜¶
司封員外郎充判官以斷獄悞失罷職守本官即位拜¶
駕部郎中遷吏部復副尹曰就使兩浙世宗讀唐元稹¶
均田疏命寫為圗賜近臣遣使均諸道租賦頌使兗州¶
頗増舊額㳟帝嗣位改左諌議大夫宋初判國子監會¶
重修國學及武成王廟命頌總領其事建隆三年夏始¶
㑹生徒講説太祖遣中使以酒果賜之每臨幸國學召¶
<pb:KR2a0032_WYG_431-30b>¶
頌與語因及經義頌應答無滯及郊祀以頌攝太僕升¶
車執綏上問以一時典禮頌占對閑雅上甚重之未幾¶
坐請託有司為所親求便官出為保大軍行軍司馬乾¶
徳六年暴得疾卒年五十頌好詼諧善筆札受命書世¶
宗諡册文當時稱其遒麗篤信釋氏睹佛像必拜性多¶
疑在鄜州官舍嘗召圬墁者治堂室以帛䝉其目人皆¶
笑之子曉至太子右賛善大夫曥字文炳雍熙二年進¶
<pb:KR2a0032_WYG_431-31a>¶
士淹雅有士行累為屯田員外郎開封三司戸部判官¶
景徳中雍王元份薨府官皆坐黜時戚維為曹國公元¶
&KR0770;府翊善上謂宰相曰元&KR0770;年少在資賛導維迂懦循¶
黙不能規戒聞崔曥性純謹以之代維庶有禆益因召¶
對遷都官員外郎充記室参軍賜金紫遷兵部郎中出¶
知河中府轉太常少卿将作監卒¶
尹拙頴州汝隂人梁貞眀五年舉三史調補下邑主簿¶
攝本鎮館驛巡官後唐長興中召為著作佐郎直史館¶
遷左拾遺依前直史館加朝散大夫應順初出為宣武¶
<pb:KR2a0032_WYG_431-31b>¶
軍掌書記檢校虞部員外郎兼殿中侍御史清泰初加¶
檢校駕部員外郎兼御史大夫二年改檢校虞部郎中¶
忠武軍掌書記晉天福四年入為右補闕眀年轉侍御¶
史會詔拙與張昭呂琦等同修唐史改倉部員外郎賜¶
金紫八年遷左司員外郎契丹入冦趙延夀鎮常山以¶
拙為掌書記漢初召為司馬郎中弘文館直學士周廣¶
順初遷庫部郎中兼太常博士仍充直學士奉使荆南¶
<pb:KR2a0032_WYG_431-32a>¶
還改兵部郎中顯徳初拜檢校右散騎常侍國子祭酒¶
通判太常禮院事與張昭同脩唐應順清泰及周祖實¶
録又與昭及田敏同詳定經典釋文丁憂免宋初改檢¶
校工部尚書太子詹事判太府寺遷祕書監判大理寺¶
乾徳六年告老以本官致事拙性純謹博通經史周世¶
宗北征命翰林學士為文祭白馬祠學士不知所出遂¶
訪於拙拙歴舉郡國祠白馬者以十數當時伏其該博¶
開寳四年卒年八十一子季通至國子博士¶
田敏淄州鄒平人少通春秋之學梁貞眀中登科調補¶
<pb:KR2a0032_WYG_431-32b>¶
淄州主簿不令之任留為國子四門博士後唐天成初¶
改尚書博士賜緋滿嵗為國子博士上言請四郊置齋¶
宫不報秩滿轉屯田員外郎以詳眀典禮兼太常博士¶
建議請依春秋毎嵗藏氷薦宗廟頒公卿如古禮奉詔¶
與太常卿劉岳博士叚顒路航李居浣陳觀等刪定唐¶
鄭餘慶書儀又詔與馬鎬等同校九經改戸部員外郎¶
賜金紫清泰初遷國子司業晉天福四年授祭酒仍檢¶
<pb:KR2a0032_WYG_431-33a>¶
校工部尚書俄兼戸部侍郎開運初遷兵部侍郎充弘¶
文館學士判館事議者以敏止可任學官宰相桑維翰¶
聞之即改授檢校右僕射復為祭酒漢乾佑中拜尚書¶
右丞判國子監周廣順初改左丞遣使契丹将嵗賂錢¶
十萬貫止其侵剽契丹不許周祖将親郊命權判太常¶
卿事世宗即位眞拜太常卿檢校左僕射加司空顯徳¶
五年上章請老賜詔曰卿詳眀禮樂博渉典墳為儒學¶
之宗師乃薦神之儀表朕方資舊徳以訪話言遽覽封¶
章願致官政引年之制雖著舊文尊賢之心方深虚佇¶
<pb:KR2a0032_WYG_431-33b>¶
所請宜不允遷工部尚書俄再上表願歸故鄉以遂首¶
丘之志改太子少保致仕歸淄州别墅恭帝即位加少¶
傅開寳四年卒年九十二敏觧官歸鄉有良田數十頃¶
多釀美酒待賓客體強少疾徒歩徃來閭巷間不以杖¶
每日親授諸子經自作父墓碑辭甚質敏嘗使湖南路¶
出荆渚以印本經書遺髙從誨從誨謝曰祭酒所遺經¶
書僕但能識孝經耳敏曰讀書不必多十八章足矣如¶
<pb:KR2a0032_WYG_431-34a>¶
諸侯章云在上不驕高而不危制節謹度滿而不溢皆¶
至要之言也時從誨兵敗於郢故敏以此諷之從誨大¶
慙敏雖篤於經學亦好為穿鑿所校九經頗以獨見自¶
任如改尚書盤庚若網在綱為若綱在綱重言綱字又¶
爾雅椵木槿注曰日及改為白及如此之類甚衆世頗¶
非之子章至殿中丞¶
辛文恱者不知何許人以五經敎授太祖幼時從其肄¶
業周顯徳中太祖歴禁衞為殿前都㸃檢節制方面文¶
恱乆不獲接見一日夢邀車駕請見既拜乃太祖也太¶
<pb:KR2a0032_WYG_431-34b>¶
祖亦夢其來謁因令左右㝷訪文恱果自至太祖異之¶
及登位召見授太子中允判太府事開寳三年出知房¶
州時周鄭王出居是州上以文恱長者故命焉文恱後¶
累遷至員外郎又有張遁張文旦者嘗與太宗同學校¶
太平興國中詣闕自言各起家為主簿¶
李覺字仲眀本京兆長安人曾祖鼎唐國子祭酒蘓州¶
刺史唐末避亂徙家青州益都鼎生瑜本州推官瑜生¶
<pb:KR2a0032_WYG_431-35a>¶
成字咸熙性曠蕩嗜酒喜吟詩善琴奕畫山水尤工人¶
多傳秘其蹟周樞宻使王朴将薦其能㑹朴卒鬱鬱不¶
得志乾徳中司農卿衞融知陳州聞其名召之成因挈¶
族而徃日以酣飲為事醉死於客舍子覺太平興國五¶
年舉九經起家将作監丞通判建州秩将滿州人借留¶
有詔襃之就遷左賛善大夫知泗州轉秘書丞太宗以¶
孔頴逹五經正義刋板詔孔維與覺等校定王師征燕¶
薊命覺部京東諸州芻糧赴幽州維薦覺有學遷禮記¶
博士賜緋魚雍熈三年與右補闕李若拙同使交州黎¶
<pb:KR2a0032_WYG_431-35b>¶
桓謂曰此土山川之險中朝人乍歴之豈不倦乎覺曰¶
國家提封萬里列郡四百地有平易亦有險固此一方¶
何足云哉桓黙然色沮使還乆之遷國子博士端拱元¶
年春初令學官講說覺首領焉太宗幸國子監謁文宣¶
王畢升輦将出西門顧見講坐左右言覺方聚徒講書¶
上即召覺令對御講覺曰陛下六龍在御臣何敢輒升¶
髙坐上因降輦令有司張帝幕設别坐詔覺講周易之¶
<pb:KR2a0032_WYG_431-36a>¶
泰卦從臣皆列坐覺因述天地感通君臣相應之㫖上¶
甚恱特賜帛百疋俄獻時務策上頗嘉奨是冬以本官¶
直史館右正言王禹偁上言覺但能通經不當輒居史¶
職覺倣韓愈毛潁傳作竹頴傳以獻太宗嘉之故寝禹¶
偁之奏淳化初上以經書板本有田敏輒刪去者數字¶
命覺與孔維詳定二年詳校春秋正義成改水部員外¶
郎判國子監四年遷司門員外郎被病假滿詔不絶奉¶
卒覺累上書言時務述飬馬漕運屯田三事太宗嘉其¶
詳備令送史館語見本志覺性彊毅而聰敏嘗與秘閣¶
<pb:KR2a0032_WYG_431-36b>¶
校理吳淑等同考試開封府秋賦舉人語及算雉兔首¶
足法覺曰此頗繁吾能易之及成果精簡淑意其宿製¶
即試以别法皆能立就坐中皆歎伏子宥大中祥符五¶
年進士為祠部員外郎集賢校理¶
崔頤正開封封丘人與弟偓佺並舉進士眀經術頤正¶
雍熙中為高宻尉秩滿國子祭酒孔維薦之以為國學¶
直講遷殿中丞太宗召見令說荘子一篇賜錢五萬判¶
<pb:KR2a0032_WYG_431-37a>¶
監李至上言本監先校定諸經音疏其間文字訛謬尚¶
多深慮未副仁君好古誨人之意也盖前所遣官多專¶
經之士或通春秋者未習禮記或習周易者不通尚書¶
至於旁引經史皆非素所傳習以是之故未得周詳伏¶
見國子博士杜鎬直講崔頤正孫奭皆苦心彊學博貫¶
九經問義質疑有所依據望令重加刋正冀除舛謬從¶
之咸平初又有學究劉可名言諸經版本多舛誤眞宗¶
命擇官詳正因訪逹經義者至方参知政事以頤正對¶
曰朕宮中無事樂聞講誦翌日召頤正於苑中說尚書¶
<pb:KR2a0032_WYG_431-37b>¶
大禹謨賜以牙緋自是日令赴御書院待對說尚書至¶
十卷頤正年老歩趨艱蹇表求致仕上命坐問恤甚至¶
賜器幣聼以本官致仕仍充直講改國子博士三年卒¶
年七十九偓佺淳化中歴福州連江尉判國子監李至¶
奏為直講引對便坐太宗顧謂曰李覺嘗奏朕云四皓¶
中一先生㦯言姓用字加撇㦯云加㸃爾知否偓佺曰¶
昔秦時程邈撰隷書訓如僕隷之易使也今字與古㦯¶
<pb:KR2a0032_WYG_431-38a>¶
異臣聞刀用為角(音榷)兩㸃為角(音鹿)用上一撇一㸃俱不¶
成字咸平二年眞宗幸國學召偓佺說尚書即特賜緋¶
景徳後令講道徳經日於崇文院候對終篇賜以白金¶
繒綵三年卒年七十九嘗撰帝王手鑑十卷并注曹唐¶
大遊仙詩十五卷其子世安上之特賜出身¶
李之才字挺之青社人也天聖八年同進士出身為人¶
朴且率自信無少矯厲師河南穆修修性荘嚴寡合雖¶
之才亦頻在訶怒中之才事之亦謹卒能受易時蘓舜¶
欽輩亦從修學易其專授受者惟之才爾修之易受之¶
<pb:KR2a0032_WYG_431-38b>¶
种放放受之陳搏源流最逺其圗書象數變通之妙秦¶
漢以來鮮有知者之才初為衞州獲嘉主簿權共城令¶
時邵雍居母憂于蘇門山百源之上布裘蔬食躬㸑以¶
飬父之才叩門來謁勞苦之曰好學篤志果何似雍曰¶
簡策之外未有適也之才曰君非迹簡策者其如物理¶
之學何他日則又曰物理之學學矣不有性命之學乎¶
雍再拜願受業於是先示之以陸淳春秋意欲以春秋¶
<pb:KR2a0032_WYG_431-39a>¶
表儀五經既可語五經大㫖則授易而終焉其後雍卒¶
以易名世之才器大難乎識者棲遲乆不調㦯惜之則¶
曰宜少貶以圗榮進石延年獨曰時不足以容君盍不¶
棄之隐去再調孟州司法參軍時范雍守孟亦莫之知¶
也雍初自洛建節守延安送者皆出境外之才獨别近¶
郊或病之謝曰故事也頃之雍謫安陸之才沿檄見之¶
洛陽前日逺送之人無一來者雍始恨知之之晩友人¶
尹洙以書薦於中書舍人葉道卿因石延年致之曰孟¶
州司法參軍李之才年三十九能為古文章語直意遂¶
<pb:KR2a0032_WYG_431-39b>¶
不肆不窘固足以蹈及前輩非洙所敢品目而安於卑¶
位無仕進意人罕知之其才又逹世務使少用於世必¶
過人逺甚恨其貧不能决其歸心知之者當共成之延¶
年復書曰今業文好古之士至鮮且不張苟遺若人其¶
學益衰矣延年素不喜謁貴仕凡四五至道卿門通其¶
書乃已道卿薦之遂得應銓新格有保仕五人改大理¶
寺丞為緱氏令未行㑹延年與龍圗閣直學士吳遵路¶
<pb:KR2a0032_WYG_431-40a>¶
調兵河東辟之才澤州簽署判官澤人劉羲叟從受厯¶
法世稱羲叟厯法逺出古今上有楊雄張衡所未喻者¶
實之才授之在澤轉殿中丞丁母憂甫除喪暴卒于懐¶
州官舍寳厯五年二月也時尹洙兄漸守懐哭之才過¶
衷感疾不踰月亦卒之才歸葬青社邵雍表其墓有曰¶
求於天下得聞道之君子李公以師焉¶
　宋史卷四百三十一¶
<pb:KR2a0032_WYG_431-40b>¶
