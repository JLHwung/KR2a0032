# -*- mode: mandoku-view -*-
#+TITLE: 宋史
#+DATE: 2018-03-31 09:03:36.397764
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷二百五十一
<pb:KR2a0032_WYG_251-1a>¶
欽定四庫全書¶
　宋史巻二百五十一¶
元中書右丞相總裁托克托等修¶
¶
　列傳第十¶
¶
韓令坤　父倫　　　 　　慕容延釗(子德豐從子德琛)¶
¶
¶
符彥卿(子昭愿昭壽)¶
¶
韓令坤磁州武安人父倫少以勇敢隷成徳軍兵籍累¶
遷徐州下邳鎮將兼守禦指揮使世宗以令坤貴擢陳¶
州行軍司馬及令坤領陳州徙倫許州罷職復居宛邱¶
<pb:KR2a0032_WYG_251-1b>¶
多不以法干郡政私酤求市利掊斂民財公私患之項¶
城民武郁詣闕訴其事命殿中侍御史率汀按之倫詐¶
報汀云被詔赴闕汀奏之世宗怒追劾具狀法當棄市¶
令坤泣請於世宗遂免死流海島顯徳六年為左驍衞¶
中郎將遷左監門衛將軍宋初拜磁州刺史轉亳州團¶
練使乾徳四年改本州防禦使卒令坤少隷周祖帳下¶
廣順初歴鐵騎散員都虞侯控鶴右第一軍都校領和¶
<pb:KR2a0032_WYG_251-2a>¶
州刺史世宗即位授殿前都虞候俄賞高平之功為龍¶
㨗左廂都虞候領容州團練使進本廂都指揮使領泗¶
州防禦使征太原為行營前軍馬軍都校未㡬為侍衞¶
馬軍都指揮使領定武軍節度世宗命宰相李榖將兵¶
征淮南俾令坤等十二將以從榖退保正陽為吳人所¶
乘令坤與宣祖李重進合兵擊之大敗吳人世宗親征¶
聞揚州無備遣令坤及宣祖白延遇趙晁等襲之令坤¶
先令延遇以精騎數百遲明馳入城中不之覺令坤繼¶
至撫之民皆按堵南唐東都副留守馬延魯為僧匿寺¶
<pb:KR2a0032_WYG_251-2b>¶
中令坤求獲之送行在遂以令坤知州事由是泰州懼¶
以城降時錢俶受詔攻常潤圍毗陵反為南唐所敗南¶
唐乘勝遣將陸孟俊逼泰州周師不能守孟俊遂進軍¶
蜀岡逼揚州令坤棄其城世宗怒命太祖與張永徳領¶
兵趨六合援之令坤聞援至復入城守與孟俊兵戰大¶
敗之擒孟俊敗其將馬貴于楚州灣頭堰擒漣州刺史¶
秦進崇俄命向拱為緣江招討使以令坤副之下壽州¶
<pb:KR2a0032_WYG_251-3a>¶
歸朝加檢校太尉領鎮安軍節度使世宗乃復幸淮右¶
次楚州遣令坤率兵先入揚州命權知軍府事揚州城¶
為吳人所毁詔發丁壯别築新城命令坤為修城都部¶
署六年春命令坤以汴亳民導汴水入于蔡三月世宗¶
將北征命率龍捷虎捷驍武兵先赴大名又副王晏為¶
益津關一路都部署俄為霸州都部署率所部兵戍之¶
恭帝即位加檢校太尉侍衞馬歩軍都虞候冬詔防北¶
邊宋初移領天平軍加侍衞馬歩軍都指揮使同平章¶
事太祖親征李筠詔令坤率兵屯河陽及澤路平還京¶
<pb:KR2a0032_WYG_251-3b>¶
錫宴令坤等于禮賢講武殿賜襲衣器幣鞍勒馬有差¶
以功加兼侍中又從討李重進建隆二年改成徳軍節¶
度充北面縁邊兵馬都部署將赴鎮上於别殿置酒餞¶
之因朂其為治乾徳六年疽發背卒年四十六太祖素¶
服發哀于講武殿録其子慶朝為閑廐使慶雄為閑廐¶
副使令坤有才略識治道與太祖同事周室情好親密¶
鎮常山凡七年北邊以寜聞其卒甚悼惜之初南唐遣¶
<pb:KR2a0032_WYG_251-4a>¶
邊鎬破湖南以馬希崇分司揚州及令坤克取之希崇¶
以妓楊氏獻令坤甚嬖之㑹擒陸孟俊將械送行在所¶
楊氏於簾間窺見之即拊膺慟哭令坤怪問之楊氏曰¶
孟俊徃年入潭州殺我家二百口惟妾為希崇所匿得¶
免願甘心焉令坤以詰孟俊孟俊具狀令坤乃殺之¶
慕容延釗太原人父章襄州馬歩軍都校領開州刺史¶
延釗少以勇幹聞漢祖之興也周祖為其佐命以延釗¶
隷帳下周廣順初補西頭供奉官歴尚食副使鐵騎都¶
虞候世宗即位為殿前散指揮使都校領溪州刺史高¶
<pb:KR2a0032_WYG_251-4b>¶
平之戰督左先鋒以功授虎捷左廂都指揮使領本州¶
團練使遷殿前都虞候領睦州防禦使從征淮南改龍¶
㨗左廂都校㳂江馬軍都部署歸朝復為殿前都虞候¶
出為鎮淮軍都部署顯徳五年世宗在迎鑾江口聞吳¶
人舟數百艘泊東㳍洲即命延釗與左神武統軍宋延¶
偓討之延釗以驍騎由陸進延偓督舟師㳂江繼進大¶
破之淮南平遷殿前副都指揮使領淮南節度恭帝即¶
<pb:KR2a0032_WYG_251-5a>¶
位改鎮寜軍節度充殿前副都㸃檢復為北面行營馬¶
歩軍都虞候太祖即位延釗方握重兵屯眞定帝遣使¶
諭㫖許以便宜從事延釗與韓令坤率所部兵按治邊¶
境以鎮靜聞太祖嘉之加殿前都㸃檢同中書門下三¶
品避其父名故也李筠叛初命與王全斌由東路㑹兵¶
進討俄為行營都部署知潞州行府事及平加兼侍中¶
詔還澶州建隆二年長春節來朝賜宅一區表解軍職¶
徙為山南東道節度西南面兵馬都部署是冬大寒遣¶
中使賜貂裘百子氊帳四年春命師南征以延釗為湖¶
<pb:KR2a0032_WYG_251-5b>¶
南道行營前軍都部署時延釗被病詔令肩輿即戎事¶
賊將汪端與衆數千擾朗州延釗擒之磔于市荆湘既¶
平加檢校太尉是冬卒年五十一初延釗與太祖友善¶
顯徳末大祖任殿前都㸃檢延釗為副常兄事延釗及¶
即位每遣使勞問猶以兄呼之洎寢疾御封藥以賜聞¶
其卒慟哭久之贈中書令追封河南郡王録其子弟授¶
官者四人子徳業徳豐徳鈞徳業至衞州刺史徳鈞至¶
<pb:KR2a0032_WYG_251-6a>¶
尚食副使延釗弟延忠歴内殿直供奉西頭官都知至¶
磁州刺史延卿至虎㨗軍都指揮使延卿子徳琛¶
徳豐字日新幼聰悟延釗愛之嘗曰興吾門者必此子¶
八歲補山南東道衙内指揮使延釗卒授如京使開寶¶
中從征太原領御砦南面廵檢又為揚州都監征南唐¶
為洞子都監城既下命為昇州都監市廛安靜澤國富¶
饒使者多裒聚金帛徳豐獨以廉潔聞俄領蔚州刺史¶
太平興國二年知慶州兼邠寜都廵檢嘗破小遇族奪¶
名馬數十匹詔書褒諭居任九年以簡靜為治邊鎭安¶
<pb:KR2a0032_WYG_251-6b>¶
之雍熙四年使登萊閲强壯及還拜西上閤門使是冬¶
出為定遠軍鈐轄命領後陣中隊别將萬騎以禦邊害¶
淳化二年進秩東上知邢州三年改判四方館事出知¶
延州時侯延廣知靈武或言其得西夏情倔强難制命¶
徳豐代之就賜白金三千兩㑹建使名改為四方館使¶
未㡬以所部不治徙知慶州俄又改靈州兼部署榖價¶
湧貴徳豐出私廩賑饑民全活者衆轉引進使賊入境¶
<pb:KR2a0032_WYG_251-7a>¶
徳豐率兵擊走獲羊馬甚衆咸平二年遷客省使知鎮¶
州召對便坐撫慰甚至是冬遼人南侵徳豐繕兵固守¶
餉饋不絶詔奬之三年改滄州徳豐輕財好施厚享將¶
士在西邊時母留京師妻孥寓長安貧甚眞宗憫之特¶
詔給團練使奉踰年進潁州團練使知貝瀛二州五年¶
卒年五十五家無餘財談者善之子惟素至殿内承制¶
徳琛以延釗䕃補供奉官累遷内殿崇班知䕫州李順¶
之亂賊酋張餘領衆十萬餘舟千艘來寇與順戰龍山¶
斬首千餘級又與白繼贇擊賊斬二萬餘悉焚其舟賊¶
<pb:KR2a0032_WYG_251-7b>¶
剽開州圍雲安徳琛徃援之又斬百餘級累詔褒諭歴¶
西京作坊左藏二副使咸平二年轉崇儀副使荆湖北¶
路鈐轄蠻擾澧鼎境上徳琛戰於北汊奪耕牛鎧甲斬¶
馘以歸徙峽路鈐轄未至復知䕫州景徳中領梧州刺¶
史復任峽路再遷莊宅使又為并代鈐轄知憲州天禧¶
初改右監門衛大將軍¶
符彦卿字冠侯陳州宛丘人父存審後唐宣武軍節度¶
<pb:KR2a0032_WYG_251-8a>¶
蕃漢馬歩軍都總管兼中書令彦卿年十三能騎射事¶
莊宗於太原以謹愿稱出入卧内及長以為親從指揮¶
使入汴遷散員指揮使郭從謙之亂莊宗左右皆引去¶
惟彥卿力戰射殺十數人俄矢集乘輿遂慟哭而去天¶
成三年以龍武都虞候吉州刺史討王都于定州大破¶
契丹于嘉山明年克其城授耀州團練使改慶州刺史¶
奉詔築堡方渠北烏崙山口以招党項清泰初改易州¶
兼領北面騎軍賜戎服介胄戰馬嘗射獵遂城鹽臺淀¶
一日射麞彘狼狐兎四十二觀者神之晉天福初授同¶
<pb:KR2a0032_WYG_251-8b>¶
州節度兄彥饒亦鎮滑臺俄而彥饒叛彥卿上表待罪¶
乞歸田里晉祖釋不問改左羽林統軍俄兼領右羽林¶
改鎭鄜延少帝幼與彥卿狎即位召還出鎭河陽三城¶
遼人南侵詔彥卿率所部拒戰澶淵契丹騎兵數萬圍¶
高行周于鐵丘諸將莫敢當其鋒彥卿獨引數百騎擊¶
之遼人遁去行周得免又副李守眞討平青州楊光逺¶
移鎭許州封祁國公開運二年與杜重威李守貞經略¶
<pb:KR2a0032_WYG_251-9a>¶
北鄙契丹主率衆十餘萬圍晉師于陽城軍中乏水鑿¶
井輙壞爭絞泥吮之人馬多渴死時晉師居下風將戰¶
弓弩莫施彥卿謂張彥澤皇甫遇曰與其束手就擒曷¶
若死戰然未必死彥澤等然之遂潛兵尾其後順風擊¶
之契丹大敗其主乘槖駞以遁獲其器甲旗仗數萬以¶
歸少帝嘉之改武寜軍節度同平章事為左右所間㑹¶
再出師河朔彥卿不預易其行伍配以羸師數千戍荆¶
州口及杜重威以大軍降於滹水急詔彥卿與高行周¶
領禁兵屯澶淵㑹彥澤引遼兵入汴彥卿與行周遂歸¶
<pb:KR2a0032_WYG_251-9b>¶
遼遼主以陽城之敗詰彥卿彥卿對曰臣事晉王不敢¶
愛死今日之事死生唯命遼主笑而釋之㑹徐宋冦盜¶
蠭起遼主即遣彥卿歸鎮行次甬橋賊魁李仁恕擁衆¶
數萬攻徐州彥卿領數十騎遽至城下仁恕遣其徒執¶
彥卿馬請隨入城俄頃彥卿子昭序自城中遣軍校陳¶
守習縋而出大呼賊中曰相公當為國討賊何故自入¶
虎口乃助賊攻城我雖父子今為讎敵當死戰城不可¶
<pb:KR2a0032_WYG_251-10a>¶
入賊惶愧羅拜彥卿前乞免罪彥卿為設誓乃觧去漢¶
祖入汴彥卿自徐州來朝改鎮兗州加兼侍中乾祐中¶
加兼中書令封魏國公拜守太保移鎮青州及殺楊邠¶
輩召促赴闕下周祖即位封淮陽王劉銖誅以其京城¶
第宅賜彥卿及征兗州彥卿朝行在獻馬及錦綵軍糧¶
萬石連被賜賚俄移鎮鄆州㑹召魏府王殷欲以彥卿¶
代鎮俄遼人起兵留殷控扼故彥卿不入朝殷得罪即¶
以彥卿為大名尹天雄軍節度進封衞王世宗初并人¶
擾潞州潞兵敗命彥卿領兵從磁州固鎮路壓其背及¶
<pb:KR2a0032_WYG_251-10b>¶
帝親征命為行營一行都部署兼知太原行府事領歩¶
騎二萬進討初彥卿之行也世宗以并人雖敗朝廷饋¶
運不繼未議攻擊且令觀兵城下徐圖進取及周師入¶
境汾晉吏民望風欵接皆以久罹虐政願輸軍須以資¶
兵力世宗從之而連下數州彥卿等皆以芻糧未備欲¶
旋軍世宗不之省乃調山東近郡輓軍食濟之及世宗¶
至城下命與郭從義向訓白重贊史彥超率萬騎屯忻¶
<pb:KR2a0032_WYG_251-11a>¶
口以拒北援又下盂縣遼人駐忻北遊騎及近郊史彥¶
超以二千騎當其鋒左右馳擊彥超死之敗遼衆二千¶
餘遼騎遁走先鋒為遼人所掩重傷數百人諸將論議¶
矛盾師故不振世宗乃班師數賜彥卿繒綵鞍勒馬遣¶
歸本鎮還京拜彥卿太傅改封魏王恭帝即位加守太¶
尉太祖即位加守太師建隆四年春來朝賜襲衣玉帶¶
宴射于金鳳園太祖七發皆中的彥卿貢名馬稱賀開¶
寶二年六月移鳳翔節度被病肩輿赴鎮至西京上言¶
疾亟請就醫洛陽從之假滿百日猶請其奉為御史所¶
<pb:KR2a0032_WYG_251-11b>¶
劾下留司御史臺太祖以姻舊特免推鞫止罷其節制¶
八年六月卒年七十八喪事官給彥卿將家子勇畧有¶
謀善用兵存審之第四子軍中謂之符第四前後賞賜¶
鉅萬悉分給帳下故士卒樂為効死遼人自陽城之敗¶
尤畏彥卿或馬病不飲齕必唾而呪曰此中豈有符王¶
邪晉少主既䧟契丹徳光之母問左右曰彥卿安在或¶
對曰聞其巳遣歸徐州矣徳光母曰留此人中原何失¶
<pb:KR2a0032_WYG_251-12a>¶
䇿之甚其威名如此鎮大名餘十年政委牙校劉思遇¶
思遇貪黠怙勢斂貨財公府之利多入其家彥卿不之¶
覺時藩鎮率遣親吏受民租槩量增溢公取其餘羡而¶
魏郡尤甚太祖聞之遣常參官主其事由是斛量始平¶
詔以羡餘粟賜彥卿以愧其心彥卿酷好鷹犬吏卒有¶
過求名鷹犬以獻雖盛怒必貰之性不飲酒頗謙恭下¶
士對賓客終日談笑不及世務不伐戰功居洛陽七八¶
年每春月乘小駟從家僮一二遊僧寺名園優游自適¶
周世宗宣懿皇后太宗懿徳皇后皆彥卿女也自恭帝¶
<pb:KR2a0032_WYG_251-12b>¶
及太祖兩朝賜詔書不名子昭信昭愿昭夀昭信天雄¶
軍衙内都指揮使領賀州刺史周顯徳初卒贈檢校太¶
保閬州防禦使¶
昭愿字致恭謹厚謙約頗讀書好士周廣順中以䕃補¶
天雄軍牙職俄領興州刺史開寶中改領恩州彥卿養¶
疾居洛入補供奉官四年改領羅州刺史七年遷西京¶
作坊副使俄授尚食使出護陳許蔡潁等州廵兵從征¶
<pb:KR2a0032_WYG_251-13a>¶
太原為御營四面廵檢使及攻幽州命與定國軍節度¶
宋偓率兵萬餘置砦城南師還真拜蔡州刺史知并澶¶
二州不踰月復移并門兼副部署丁内艱起復為本州¶
團練使連知永興軍梓滑二州咸平初又為天雄軍邢¶
州二鈐轄三年以疾求歸京師詔遣中使尚醫馳傳診¶
視既還帝賜以名方御藥拜本州防禦使四年卒年五¶
十七車駕臨哭贈鎮東軍節度子承煦為左千牛衞將¶
軍¶
昭夀初補供奉官開寶七年改西京作坊副使歴遷六¶
<pb:KR2a0032_WYG_251-13b>¶
宅副使領蘭州刺史雍熙二年冬命與劉知信護鎮州¶
屯兵㑹遣將北征又與知信為押隊都監轉尚食使眞¶
拜光州刺史端拱二年知洪州淳化四年改定州咸平¶
初遷鳳州團練使益州鈐轄昭壽以貴家子日事遊宴¶
簡倨自恣常紗㡌素&KR0769;衣偃息後圃不理戎務有所裁¶
決即令家人傳道多集錦工就廨舍織纎麗綺帛每有¶
所須取給於市餘半嵗方給其直又令部曲私邀取之¶
<pb:KR2a0032_WYG_251-14a>¶
廣糴黍稻未及成熟者亦取之悉貯寺觀中久之損敗¶
即勒道釋償之縱其下凌忽軍校劒南自李順平後人¶
心洶洶知州牛冕緩弛無政昭壽又不能御軍人皆怨¶
憤神衞卒趙延順等八人謀欲害昭壽未敢發三年正¶
旦中使自峨眉山還京昭壽戒馭吏具鞍馬將送之延¶
順等悉解廐中馬韁奔逸庭下陽逐諠呼登㕔執昭壽¶
殺之并殺二僕據甲仗庫取兵器都監王澤聞之急召¶
本軍都虞候王均率兵擒捕延順左執昭壽首右操劒¶
彷徨無所適卒見均至即與衆推均為帥合驍猛威武¶
<pb:KR2a0032_WYG_251-14b>¶
兵為亂牛冕洎轉運使張適奔漢州是秋官兵討平之¶
見雷有終傳昭壽子承諒娶齊王女嘉興縣主至内殿¶
承制¶
論曰五季之亂内則權臣擅命外則藩鎮握兵宋興内¶
外廓清若天去其疾或納節以備宿衞或請老以奉朝¶
請雖太祖善御諸臣知機要亦否極而泰之象也彥卿¶
一門二后累朝襲寵有謀善戰聲振殊俗與時進退其¶
<pb:KR2a0032_WYG_251-15a>¶
名將之賢者歟令坤延釗素與太祖親善平荆湘則南¶
服底定鎮常山則北邊載寜未嘗恃舊與功以啓嫌隙¶
創業君臣有過人者類如是夫¶
　宋史巻二百五十一¶
<pb:KR2a0032_WYG_251-15b>¶
<pb:KR2a0032_WYG_251-16a>¶
　宋史巻二百五十一考證¶
符彥卿傳建隆四年○(臣浩)按建隆止有三年次年改¶
　元乾德此云建隆四年誤¶
　宋史巻二百五十一考證¶
<pb:KR2a0032_WYG_251-16b>¶
