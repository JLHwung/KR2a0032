# -*- mode: mandoku-view -*-
#+TITLE: 宋史
#+DATE: 2018-03-31 09:03:34.524328
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷一百三十九
<pb:KR2a0032_WYG_139-1a>¶
欽定四庫全書¶
　宋史巻一百三十九¶
元中書右丞相總裁托克托等修¶
¶
　樂志第九十二¶
¶
樂十四(樂章八)¶
¶
　　　　恭上皇帝皇太后尊號下　(冊立皇后冊皇太子)　皇子冠　　　鄉飲酒　¶
¶
(聞喜宴鹿鳴宴)¶
¶
紹熙元年恭上壽聖皇太后至尊壽聖皇帝壽成皇后¶
尊號冊寶十四首¶
<pb:KR2a0032_WYG_139-1b>¶
大慶殿發冊寶降殿正安　帝受内禪紀元紹熙欽崇¶
　慈親孝心肅祗廼建顯號廼蕆丕儀發冊廣庭聲歌¶
　侑之¶
中書令侍中奉三宮冊寶詣東階下用禮安　鐘鼓交¶
　作文物咸偹彤庭玉階天子是莅咨爾輔臣展采錯¶
　事輔臣稽首敢不率禮¶
冊寶出門正安　巍巍天宮洞開閶闔旗常葳㽔劒佩¶
<pb:KR2a0032_WYG_139-2a>¶
　雜沓寶冊啓行法駕繼發鑠哉盛典快覩胥悦¶
冊寶入重華宮正安　仰止皇居九門載闢麗日重光¶
　非烟五色雷動萬乗雲從百辟咫尺重霄鞠躬屏息¶
至尊壽聖皇帝升坐乾安(降同)　玉璽瑤編禮容畢具穆¶
　穆至尊華殿是御德配有虞紹唐授禹於萬斯年受¶
　天之祜¶
太傅中書令奉至尊壽聖皇帝冊升殿用聖安　慈皇¶
　天臨睟表怡怡欽哉聖子親奉玉巵鼇抃嵩呼歡浹¶
　華夷邇臣捧冊是恪是祗¶
<pb:KR2a0032_WYG_139-2b>¶
太傅侍中奉至尊壽聖皇帝寶升殿用聖安　瑟彼華¶
　玉篆魚鈕龍與冊並登咨爾上公詠以歌詩協之鼓¶
　鐘是陟是降靡有弗恭¶
太傅中書令侍中奉壽聖皇太后冊寶升殿用聖安¶
　天祐皇家慶集重闈寶兮揚名冊兮流徽金支秀華¶
　盛容䘲威詔我近弼相禮不違¶
太傅中書令侍中奉壽成皇后冊寶升殿用聖安　大¶
<pb:KR2a0032_WYG_139-3a>¶
　哉乾元既極形容坤元德至實與比隆寶冊並登勒¶
　崇垂鴻相我縟儀肅肅雍雍¶
皇帝從聖壽皇太后冊寶詣慈福宮用正安　涓辰協¶
　吉時維春元上冊三殿曠古無前思齊重闈積慶有¶
　源是尊是崇帝心載䖍¶
壽聖皇太后出閤升坐坤安(降同)　丕赫有宋三聖授受¶
　誰其助之繄我太母東朝受冊飲此春酒聖子神孫¶
　密侍左右¶
内侍官舉壽聖皇太后冊寶詣讀冊寶位用聖安　坤¶
<pb:KR2a0032_WYG_139-3b>¶
　德益崇天夀平格慶流萬世子孫千億刻玉範金鋪¶
　張赫奕惟昔姜任則莫我匹¶
皇帝詣壽成殿壽成皇后出閤升坐坤安(降同)　鞠育保¶
　䕶母道備矣密賛親傅德其至矣綵服來朝慈容有¶
　喜既受鴻名又多受祉¶
内侍官舉壽成皇后冊寶詣讀冊寶位用聖安　仰瞻¶
　慈闈登進寶冊惟時暬御祗率厥職曰壽曰名母兮¶
<pb:KR2a0032_WYG_139-4a>¶
　兼得儷我尊父億載無極¶
紹熙四年加上壽聖皇太后尊號八首¶
大慶殿發冊寶降殿正安　德厚重闈冲澹粹穆何以¶
　名之惟慈惟福寶鏤精鏐冊鐫華玉物盛禮崇丕昭¶
　羣目¶
中書令侍中奉壽聖皇太后冊寶詣東階下禮安　於¶
　皇帝室休運貽孫重熙疊慶祗進號榮爰授兹冊必¶
　躬必親天子聖孝萬邦儀刑¶
冊寶出門正安　煌煌冊寶天子受之言徐其行肅展¶
<pb:KR2a0032_WYG_139-4b>¶
　廼儀其儀維何劒佩黄麾鸞駕清蹕聳瞻九逵¶
冊寶入慈福宮殿門正安　熙辰禮備濟濟雍雍言奉¶
　斯冊重親之宮宮帷既敞協氣感通皇儀親展壽祉¶
　無窮¶
太傅中書令侍中奉壽聖皇太后冊寶升殿聖安　既¶
　肅琨庭載升金戺廼導廼陪威儀濟濟天歩繼臨孝¶
　誠備矣聲容孔昭中外悦喜¶
<pb:KR2a0032_WYG_139-5a>¶
冊寶詣宫中正安　琱輿彩仗祗詣慈宮寶冊前奉龍¶
　挾雲從言備兹禮于宮之中惟天子孝於昭䘲容¶
壽聖皇太后出閤升御坐坤安(降同)　懿典大冊陳儀邃¶
　深怡怡愉愉寶坐是臨重綵儼侍罙展肅心三宮協¶
　慶永播徽音¶
内侍官舉壽聖皇太后冊寶詣讀冊寶位用聖安　寶¶
　冊既奉祗誦廼言仁深慶衍益顯益尊和聲協氣充¶
　溢乾坤並受伊嘏聖子神孫¶
慶元二年恭上太皇太后皇太后太上皇帝太上皇后¶
<pb:KR2a0032_WYG_139-5b>¶
尊號二十四首¶
冊寶降殿　天擁帝家澤流子孫三宫燕胥四海崇尊¶
　聲諧韶濩輝燭瑤琨維皇緝熙耀德乾坤¶
冊寶授太傅奉詣東階下　祖后重壽親闈並崇駢慶¶
　聫休申景鋪鴻疊璧交輝多儀煥叢億萬斯年福祿¶
　攸同¶
冊寶出門　太任媚姜塗山翼禹慈祥曼衍鴻儀迭舉¶
<pb:KR2a0032_WYG_139-6a>¶
　寶章奕奕䘲宫俁俁帝用將之于彼宫所¶
慈福宫寶冊入門　東朝層邃端闈靖深列仗節鑾鏤¶
　玉䋲金來奉來崇載祗載欽曽孫之慶世世徽音¶
冊寶升殿　純佑我宋母儀四朝擁翼孫謀如虞承堯¶
　仁覃函夏喜浮慶霄福禄萬年金玉孔昭¶
冊寶詣宫中神人和懌天日淑清王母來燕必壽而¶
　名琨庭璈音五雲佩聲勉勉我皇遹昭厥成¶
太皇太后出閤升坐　曽孫致養五福駢臻太極所運¶
　两儀三辰輝光日新啓佑後人永翼瑤圖億萬堯春¶
<pb:KR2a0032_WYG_139-6b>¶
冊寶詣讀冊寶位　徽光宣華仁聲流文曠儀合沓㤗¶
　和絪緼慈顔有喜祚我聖君珠宮含飴坐閲來雲¶
太皇太后降坐歸閤　縟儀既登寶冊既膺喜洽祥流¶
　雲烝川増天子萬年鳴玉慈庭惠我無疆詵詵䋲䋲¶
壽慈宫冊寶入門　新庭靖安祖后燕怡有開聖謀累¶
　崇天基典章文明聲容葳㽔御于邦家曰壽曰慈¶
冊寶升殿　三禮崇容八鑾警衞有來辰儀闡徽媯汭¶
<pb:KR2a0032_WYG_139-7a>¶
　璇宮肅雍藻景澄霽文子文孫本支百世¶
冊寶詣宫門　堯門疊瑞姒幄齊輝重坤靖夷麗冊華¶
　徽天子仁聖禮文弗違福壽康寧同燕層闈¶
皇太后出閤升坐　文母曼壽載錫之光總集瑞命宜¶
　君宜王惠以仁顯慈以德彰保佑子孫受福無疆¶
冊寶詣讀冊寶位　華鸞編玉文螭液金頌德摛英揚¶
　徽嗣音紫幄天開翠華日臨嵗嵗年年如周大任¶
皇太后降坐歸閤　宋有明德天保佑之以壽繼壽以¶
　慈廣慈聲文宣昭福祉茂綏神孫之休燕及華夷¶
<pb:KR2a0032_WYG_139-7b>¶
壽康宫冊寶入門正安　大安耽耽興慶崇崇維皇之¶
　尊與天比隆非心閒燕文命延鴻欲報之恩禮縟儀¶
　豐¶
太上皇帝升御坐乾安　上帝有赫百靈效祥儲祉垂¶
　恩錫年降康皇儀睟温帝躬肅莊三宮齊懽地乆天¶
　長¶
太上皇帝冊寶升殿聖安　夏典稽瑞禹玉含淳追琢¶
<pb:KR2a0032_WYG_139-8a>¶
　有章温潤孔純聖底于安壽綿於仁太上立德自天¶
　其申¶
太上皇后冊寶升殿聖安　父尊母親天涵地育燕我¶
　翼子景命有僕得名得壽如金如玉子孫千億成其¶
　厚福¶
太上皇帝降御坐乾安　天地清寧日月華光歸尊慈¶
　極嵩呼未央慶涵百嘉壽躋八荒上皇萬嵗俾熾俾¶
　昌¶
冊寶詣宮中正安　晨趨慈幄佳氣鬱葱受帝之祉配¶
<pb:KR2a0032_WYG_139-8b>¶
　天其崇璧華金精禮敷樂充天子是若懽聲融融¶
太上皇后出閤升坐坤安　文物流彩鑾輅靖陳龜瑞¶
　薦祉坤儀效珍比皇之壽翼帝以仁和氣致祥與物¶
　為春¶
讀冊寶聖安　黼黻其文金玉其相永壽於萬合德無¶
　疆福緒祥源厥後克昌天維格斯祚我聖皇¶
太上皇后降坐歸閤坤安　榮懷之慶莫盛於斯三宮¶
<pb:KR2a0032_WYG_139-9a>¶
　四冊五葉一時德阜而豐福大而滋子子孫孫于時¶
　保之¶
嘉泰二年恭上太皇太后尊號八首¶
冊寶降殿　思齊太任嬪于周京至哉坤元萬物資生¶
　不可儀測矧可强名鏤玉䋲金昭哉號榮¶
冊寶詣東階　鼓鐘喤喤儀物載陳儀物陳矣爛其瑤¶
　琨咨爾上公相予文孫勿亟勿徐奉我重親¶
冊寶出門　蕩蕩天門金鋪玉户采旄翠旌流蘇葆羽¶
　千官影從廼導廼輔都人縱觀填道呼舞¶
<pb:KR2a0032_WYG_139-9b>¶
壽慈宮冊寶入門　煌煌寶書玉篆金鏤曷為來哉自¶
　天子所自天子所以燕文母婉嬗祥雲日正當午¶
冊寶升殿　文物備矣三事其承崇牙髙張樂充宮庭¶
　耽耽廣殿左墄右平敬爾威儀攝齊以登¶
冊寶詣宮中　維壽伊何聖德日新維慈伊何祐于後¶
　人廼范斯金廼鏤斯珉皇舉玉趾從于堯門¶
太皇太后升御坐(降同)　侍中版奏辦外嚴中出自玉房¶
<pb:KR2a0032_WYG_139-10a>¶
　褘褕被躬我龍受之䘲威盛容皇帝聖孝其樂融融¶
冊寶詣讀冊寶位　麟趾&KR1153;蹄我寶斯刻碝磩采緻載¶
　備斯冊眉壽萬年詒謀燕翼於赫湯孫克綿永福¶
紹定三年壽明仁福慈睿皇太后冊寶九首¶
文德殿冊寶降殿　思齊聖母嫓于周任體乾履坤博¶
　厚洪深七表既啓萬壽自今昕庭發號式昭德音¶
冊寶詣東階　煌煌儀物繹繹鼓鐘奉兹寶冊至于階¶
　東上公相儀列辟盡恭拜手慈宸福如華嵩¶
冊寶出門　帝闕肅開天階坦履霓旌羽蓋導儀䕶衞¶
<pb:KR2a0032_WYG_139-10b>¶
　匪誇雕琢匪矜繁麗兹謂盛儀億載千嵗¶
慈明殿冊寶入門　金堅玉純文郁禮縟來從帝所作¶
　瑞王國天開地闢日熙春煥兹謂盛事永燕茀祿¶
冊寶升殿　皇儀有煒綵畀次升沈沈邃殿穆穆天廷¶
　坤德罙隆皇圖永寧咨爾廷臣攝齊以登¶
冊寶詣宮中　壽為福先明燭物表仁沾動植福齊穹¶
　昊曰慈與睿並崇丕號演而申之萬世永保¶
<pb:KR2a0032_WYG_139-11a>¶
皇太后升御坐　邇臣跪奏嚴辦必恭乃御褘褕升于¶
　殿中慈顔雍穆和氣沖融芳流清史傳之無窮¶
冊寶詣讀冊寶位　徽音孔昭寶傳斯刻金昭玉粹有¶
　燁斯冊載祈載祝以燕以翼寶之萬年與宋無極¶
皇太后降御坐　皇文既舉慶禮告䖍肇自宮闈格于¶
　幅員子稱母壽母謂子賢陟降在兹隆名際天¶
哲宗發皇后冊寶三首¶
皇帝升坐乾安　既登乃依如日之升有嚴有翼丕顯¶
　丕承天作之合家邦其興朱芾斯皇子孫䋲䋲¶
<pb:KR2a0032_WYG_139-11b>¶
降坐乾安　我禮嘉成我駕言旋降坐而蹕奏鼓淵淵¶
　景命有僕保佑自天永錫柞嗣何千萬年¶
太尉等奉冊寶出入正安　宣哲維公就位肅莊冊寶¶
　具舉丕顯其光出于宸闈鼓鐘喤喤母儀天下萬壽¶
　無疆¶
紹興十三年發皇后冊寶十三首¶
皇帝升坐乾安　天地奠位乾坤以分夫婦有别父子¶
<pb:KR2a0032_WYG_139-12a>¶
　相親聖王之治禮重婚姻端冕從事是正大倫¶
使副入門正安　天子當陽羣工就列冊寶既陳鐘鼓¶
　備設上公奉事容莊心協克相盛禮光昭玉牒¶
冊寶出門正安　穆穆睟容如天之臨赫赫明令如玉¶
　之音䖍恭出門禮容兢兢塗山生啓夏道以興¶
皇帝降坐乾安　朝陽已升薫風習至樂奏既成禮容¶
　亦備玉佩鏘鳴帝徐舉趾壼政穆宜以聽内治¶
皇后出閤坤安　猗歟賢后德本性成承天致順遡日¶
　為明作配儷極王化以行萬有千嵗奉祀宗祊¶
<pb:KR2a0032_WYG_139-12b>¶
冊寶入門宜安　欵承祗事時惟肅雍跪奉冊寶陳于¶
　法宫以俯以仰有儀有容明神介之福祿來崇¶
皇后降殿承安　温惠之德褘翟之衣行中采薺禮無¶
　或違降于丹陛有容有儀委委蛇蛇誰其似之¶
皇后受冊寶成安　鏤蒼玉兮盛德載揚鑄南金兮作¶
　鎭椒房䖍受賜兮有燁有光宜室家兮朱芾斯皇¶
皇后升坐和安　禮既行兮厥位孔安母儀正兮容止¶
<pb:KR2a0032_WYG_139-13a>¶
　所觀奉東朝兮常得其歡求淑女兮豈樂多般¶
内命婦入門惠安　素月澄輝衆星顯列炳為天文各¶
　有攸别椒房既正隂教斯設關雎麟趾應如響㨗¶
外命婦入門咸安　窈窕其容淑嬺其姿爛其如雲瞻¶
　我母儀曰天之妺作合惟宜粲然舞抃疇不肅祗¶
皇后降坐徽安　寶字煌煌冊書粲粲副笄加飾褘褕¶
　有爛祗若帝休委蛇樂衎億萬斯年永膺宸翰¶
皇后歸閤㤗安　太任徽音太姒是嗣則百斯男周室¶
　以熾天子萬年受兹女士如姒事任從以孫子¶
<pb:KR2a0032_WYG_139-13b>¶
淳熙三年發皇后冊寶十三首¶
皇帝升坐乾安　赫赫惟皇如日之光肅肅惟后如月¶
　之常禮行一時明照無疆天子莅止疇敢不莊¶
冊寶入門正安　卜月惟良練辰斯臧臣工在庭劒佩¶
　瑲瑲來汝凝丞明命是將有淑其儀無安怠遑¶
冊寶出門正安　刻簡以珉鑄寶以金持節伊誰時惟¶
　四鄰自我文德達之穆清委蛇委蛇往迄于成¶
<pb:KR2a0032_WYG_139-14a>¶
皇帝降坐乾安　冊行何曏于門東偏禮備樂成合扇¶
　鳴鞭皇舉玉趾如天之旋燕及家邦億萬斯年¶
皇后出閤坤安　椒塗蘭馭河潤山容副笄在首褘衣¶
　被躬静女其姝實翼實從自彼西閤聿來殿中¶
冊寶入門宜安　德隆位尊禮厚文縟乃篆斯金乃鏤¶
　斯玉羣公盈門執事有肅願言保之永鎮坤軸¶
皇后降殿承安　䂓殿沉沉吐氣旼旼明章婦順表正¶
　人倫躡是左墄暨于中庭尚宫顯相罔有弗欽¶
皇后受冊寶成安　備物典冊樂之鼓鐘拜而受之極¶
<pb:KR2a0032_WYG_139-14b>¶
　其肅雍司言司寶各以職從行地有慶與天無窮¶
皇后升坐和安　容典既膺壼儀既正羽衞外列揚顔¶
　中映如帝如天以莊以靚六宮承式二南流詠¶
内命婦入門惠安　葛覃節用樛木逮下形為嬪則夙¶
　已心化兹臨長秋遂正諸夏以慶以祈百祥來迓¶
外命婦入内咸安　碩人其頎公侯之妻翟茀以朝象¶
　服是宜如星之拱遡月之輝母儀既瞻羣心則夷¶
<pb:KR2a0032_WYG_139-15a>¶
皇后降坐徽安　窈窕淑女備六服兮陟降多儀聳羣¶
　目兮内治允備隂教肅兮宜君宜王綏有福兮¶
皇后歸門泰安　天監有周是生太任亦有太姒嗣其¶
　徽音孰如两宫慈愛相承思齊之盛復見于今¶
淳熙十六年皇后冊寶十三首¶
皇帝升坐乾安　乾位既正坤斯順承日麗于天月斯¶
　遡明惟帝受命惟帝並登黼扆尊臨典冊是行¶
冊寶入門正安　廼協良辰維春之宜廼詔近弼來汝¶
　相儀九門洞開文物華輝聲詩載歌于以侑之¶
<pb:KR2a0032_WYG_139-15b>¶
冊寶入門正安　有璽範金有冊鏤瓊汝使汝介持節¶
　以行禮始文德達于穆清是恪是䖍依我和聲¶
皇帝降坐乾安　鼓鐘喤喤磬筦鏘鏘劒佩充庭濟濟¶
　洋洋禮典告備皇心樂康於萬斯年受福無疆¶
穆清殿受冊寶皇后出閤坤安　懿範柔容如月斯輝¶
　駕厥翟輅被以褘衣九御從之如雲祁祁典冊是承¶
　心焉肅祗¶
<pb:KR2a0032_WYG_139-16a>¶
冊寶入門宜安　華榱璧璫有馨椒殿備物來陳多儀¶
　式煥曰冊曰寶是刻是瑑並舉以行皇矣懿典¶
皇后降殿承安　褘褕盛服有恪其容是陟是降相以¶
　尚宮金殿玉階聿來于中展詩應律載詠肅雍¶
皇后受冊寶成安　帝有顯命禀于親慈后德克承拜¶
　而受之人倫既正王化是基億載萬年永祚坤儀¶
皇后升坐和安　帝慶三宫膺受寶冊御于中闈載欣¶
　載惕廼敷隂教廼明内則翼翼魚貫罔不承式¶
内命婦入門惠安　掖庭頒宮于位有四嘒彼小星撫¶
<pb:KR2a0032_WYG_139-16b>¶
　以德惠熙焉如春育焉如地慶禮聿成靡弗咸喜¶
外命婦入門咸安　魚軒鼎來象服是宜班于内庭率¶
　禮惟祗化以婦道時惟母儀是慶是類于胥樂兮¶
皇后降坐徽安　正位長秋容典備矣王假有家人倫¶
　至矣儷極俔天多受祉矣蟄蟄螽斯宜孫子矣¶
皇后歸閤泰安　維天佑宋盛事相仍崇號三宮甫兹¶
　浹辰肇正中闈縟禮載陳邦家之慶曠古無倫¶
<pb:KR2a0032_WYG_139-17a>¶
皇帝升坐乾安　乾健坤順羣生首資日常月升四時¶
　叶熙帝嗣天歴后崇母儀黼黻承暉王化是基¶
使副入門正安　熛闕蟺蜎璧門雲龍烈文維輔翊奉¶
　有容典章煇明彛度肅雍蕆時縟儀登于璿宮¶
冊寶出門正安　金晶麗輝璧葉含春賛夏之翼繹虞¶
　之嬪樂序韶亮禮文藻新辟公相成物采彬彬¶
皇帝降坐乾安　帟旒雲舒金秀充庭璇衞鑾華蒨佩¶
　垂&KR2994;皇容熙備柔儀順承三宮齊懽萬福昭膺¶
皇后出閤坤安　驂翟崇容褘鞠陳衣戾止蘭殿夙興¶
<pb:KR2a0032_WYG_139-17b>¶
　椒闈淑正宣華粹明騰煇欽若有承嗣音之徽¶
冊寶入門宜安　褘帟流光慶祥増衍編玉鏤德螭金¶
　溢篆粹猷藻黻徽文華顯二南聲詩于時昭闡¶
皇后降殿承安　翬珩煥采趨節風韶陟降墄陛奉將¶
　英瑤辟道承薰嬪儀揚翹是敬是祗德音孔昭¶
皇后受冊寶成安　帝奉太室后儀成之帝養三宫后¶
　志承之德如關雎盛如螽斯宜君宜王百世夲支¶
<pb:KR2a0032_WYG_139-18a>¶
皇后升坐和安　肅肅壼彜雍雍隂教險詖自防警戒¶
　是傚中闈端委列御胥告其思輔順永翼帝孝¶
内命婦入門惠安　天子九嬪王宮六寢有燁令儀載¶
　秩華品福履綏將節用躬儉矢其德音于以來諗¶
外命婦入門咸安　象服之文鵲巢之風化以婦道覲¶
　于内宮采蘋澗濵采藻澗中夙夜在公贊彼累功¶
皇后降坐徽安　光佑晏寧惠慈燕喜壽仁並崇家邦¶
　均祉懿文交舉壼冊嗣美維億萬年愛敬惟似¶
皇后歸閤泰安　天心仁佑坤德世昭灼有慈範著于¶
<pb:KR2a0032_WYG_139-18b>¶
　累朝儉以贊虞勤以承堯是用則傚共勵夙宵¶
嘉泰三年皇后冊寶十三首¶
皇帝升坐乾安　茂建坤極容典聿新天命所贊慈訓¶
　是遵肅涓榖旦躬御紫宸鴻禧累福駢賚翕臻¶
使副入門正安　端門曉闢瑞氣雲凝有儼良輔踵武¶
　造廷肅肅王命是將是承登冊穆清萬嵗永膺¶
冊寶出門正安　瑤冊玉寶爛然瑞輝旁翼絳節上承¶
<pb:KR2a0032_WYG_139-19a>¶
　紫微璆鳴朝佩徐出獸扉登進坤極益彰典徽¶
皇帝降坐乾安　天臨黼扆雲集弁纓金石遞奏典禮¶
　備成玉趾緩歩龍駕翼行言旋北極永燕西清¶
皇后出閤坤安　日薫椒屋雲靄璧門有華瑞節來自¶
　帝閽統天惟乾合德者坤我龍受之福祿永繁¶
冊寶入門宜安　虹輝燦爛雲篆綢繆絳節前導瑞光¶
　上浮瑤階玉扉既集長秋欽承天寵永荷帝休¶
皇后降殿承安　瑤殿清閟玉墄坦夷褘衣副珈陟降¶
　不遲寶冊聿至載肅載祗禮儀昭備福履永綏¶
<pb:KR2a0032_WYG_139-19b>¶
皇后受冊寶成安　日月臨燭乾坤覆持明並二曜德¶
　合两儀光嫓宸極共恢化基膺受茂典億載永宜¶
皇后升坐和安　寶璽瑤冊既祗既承繡裀藻席載躋¶
　載升柔儀肅穆瑞命端凝永膺多福如川方増¶
内命婦入門惠安　服煥盛儀班分華緻九嬪婦職六¶
　寢内治參差荇菜求勤寤寐烝然來思相禮贊祭¶
外命婦入門咸安　婦榮於室通籍禁中班列有次車¶
<pb:KR2a0032_WYG_139-20a>¶
　服有容佐我闗雎鵲巢之風被之僮僮曷不肅雍¶
皇后降坐徽安　金石具舉典禮茂明淑慎其止遹觀¶
　厥成瓊琚微動鳳輦翼行儀光嫓極德邁嬪京¶
皇后歸閤泰安　寶坐既興鳳輿戒行奏觧嚴辦歸燕¶
　邃清問安壽慈奉齍宗祊彌千萬年内助聖明¶
嘉定十五年皇帝爰膺天命之寶三首¶
恭膺天命之曲太簇宮　我祖受命恭膺于天爰作玉¶
　寶載祗載䖍申錫無疆神聖有傳昭兹興運於萬斯¶
　年¶
<pb:KR2a0032_WYG_139-20b>¶
舊疆來歸之曲太簇宮　於穆我皇之德之純涵濡羣¶
　生矧我遺民連齊跨晉輸貢效珍土宇日闢一視同¶
　仁¶
永清四海之曲太簇宮　我祖我宗德厚澤深於皇繼¶
　序益單厥心天人協扶一統有臨乾坤清夷振古斯¶
　今¶
至道元年冊皇太子二首¶
<pb:KR2a0032_WYG_139-21a>¶
太子出入正安　主鬯之重允屬賢明承華肇啓上嗣¶
　騰英禮脩樂舉育德開榮一人元良萬邦以寧¶
羣臣稱賀正安　皇儲既建聖祚無疆鸞旌列叙鷄㦸¶
　分行前星有爛瑞日重光際天接聖温文允臧¶
天禧三年冊皇太子一首¶
太子出入明安　明離之象少陽之位固邦為夲體天¶
　作貳儀範堯温禮章斯備丕宣令猷恭守宗器¶
乾道元年冊皇太子四首¶
皇帝升坐乾安　宋受天命聖緒無疆惟懐永圖乃登¶
<pb:KR2a0032_WYG_139-21b>¶
　元良涓選休辰冊書是將黼坐天臨穆穆皇皇¶
太子入門明安　於維皇儲玉潤金聲體震之洊重離¶
　之明冊寶具舉環佩鏘鳴守器承祧惟邦之榮¶
太子出門明安　樂備既奏和聲沖融玉簡金書翔鸞¶
　戲鴻下拜登受旋于青宮儀辰作貳垂休無窮¶
皇帝降坐乾安　我禮備成我駕言旋降坐而蹕奏鼓¶
　淵淵國夲既定保佑自天克昌厥後何千萬年¶
<pb:KR2a0032_WYG_139-22a>¶
乾道七年冊皇太子四首¶
皇帝升坐乾安　建儲以賢闢宫于東典策既備筮占¶
　既從濟濟卿士鏘鏘鼓鐘天子戾止盛哉禮容¶
太子入門明安　琱珉瑳瑳篆金煌煌對揚于庭是承¶
　是將星重其輝日重其光觀瞻以懌國有元良¶
太子出門明安　淵中象德玉裕凝姿進退周旋有肅¶
　其儀既定國夲益隆慶基燕及两宫福禄如茨¶
皇帝降坐乾安　儲副豫定器之公兮冊受孔時禮之¶
　隆兮天歩遲遲旋九重兮壽祉萬年德無窮兮¶
<pb:KR2a0032_WYG_139-22b>¶
嘉定二年冊皇太子四首¶
皇帝升坐　於皇我宋受命于天升儲主鬯衍慶卜年¶
　典冊告備庭工載䖍萬乗涖止端冕邃延¶
太子入門受冊寶　太極端御少陽肅祗珉簡斯鏤衮¶
　服孔宜式奏備樂廼陳盛儀下拜登受永言保之¶
太子受冊寶出門　明两承曜作貳宣猷茂德金昭令¶
　譽川流豫定厥夲永貽廼謀三朝致養問寢龍樓¶
<pb:KR2a0032_WYG_139-23a>¶
皇帝降坐　震洊體象我儲明兮渙揚顯冊我禮成兮¶
　大駕言旋警蹕鳴兮燕祉無疆邦之榮兮¶
寶祐二年皇子冠二十首¶
皇帝將出文德殿隆安　於皇帝德乃聖乃神夲支百¶
　世立愛惟親敬共冠事以明人倫承天右序休命用¶
　申¶
賔贊入門祗安　豐芑詒謀建爾元子揆禮儀年筮賔¶
　敬事八音克諧嘉賔至止于以冠之成其福履¶
賔贊出門祗安　禮國之本冠禮之始賔升自西維賔¶
<pb:KR2a0032_WYG_139-23b>¶
　之位于著於阼維子之義厥惟欽哉敬以從事¶
皇帝降坐隆安　路寢闢門黼坐恭已羣公在庭所重¶
　維禮正心齊家以燕翼子於萬斯年王心載喜¶
皇子初行　有來振振月重輪兮瑜玉在佩綦組明兮¶
　左徵右羽德結旌兮歩中采齊矩彠循兮¶
賔贊入門　我有嘉賔直大以方亦既至止厥德用光¶
　冠而字之厥義孔彰表裏純備黄耉無疆¶
<pb:KR2a0032_WYG_139-24a>¶
皇子詣受制位　吉圭休成其日南至天子有詔冠爾¶
　皇嗣為國之夲隆邦之禮拜而受之式共敬止¶
皇子升東階　兹惟阼階厥義有在歴階而升敬謹將¶
　冠經訓昭昭邦儀粲粲正纚賔筵壽考未艾¶
皇子升筵　秩秩賔筵籩豆孔嘉帝子至止衿纓振華¶
　周旋陟降禮行三加成人有德匪驕匪奢¶
初加　帝子惟賢懋昭厥德跪冠于房玄冠有特鼓鐘¶
　喤喤威儀抑抑百禮既洽祚我王國¶
初醮　有賔在筵有尊在户磬管將將醮禮時舉跪觴¶
<pb:KR2a0032_WYG_139-24b>¶
　祝辭以永燕譽寶祚萬年磐石鞏固¶
再冠　復及肇祥震維標德乃共皮弁其儀不忒體正¶
　色齊維民之則璇霄眷佑國壽箕翼¶
再醮　冠醮之義匪酬匪酌于户之西敬共以恪金石¶
　相宣冠醮相錯帝祉之受施及家國¶
三加　善頌善禱三加彌尊爵弁峩峩介珪温温陽德¶
　方長成德允存燕及君親厥祉孔蕃¶
<pb:KR2a0032_WYG_139-25a>¶
三醮　席于賔階禮義以興受爵執爵多福以膺匪惟¶
　服加德加愈升匪惟德加壽加愈増¶
皇子降　命服煌煌跬歩中度慶輯皇闈化行海宇禮¶
　具樂成惕若戒懼寶璐厥躬有秩斯祜¶
朝謁皇帝將出　皇王烝哉令聞不已燕翼有謀冠醮¶
　有禮百僚在庭遹相厥事頌聲所同嘉受帝祉¶
皇子再拜　青社分封前星啓燄繁弱綏章厥光莫揜¶
　容稱其德蓄學之騐芳譽敷華大圭無玷¶
皇子退　玄袞黼裳垂徽永世勉勉成德是在元子胙¶
<pb:KR2a0032_WYG_139-25b>¶
　土南賔厥㫖孔懿充一忠字作百無愧¶
皇帝降坐　愛始於親聖盡倫兮元子冠字邦禮成兮¶
　天歩舒徐皇心寧兮家人之吉億萬春兮¶
淳化鄉飲酒三十三章¶
　鹿鳴呦呦命侶與儔宴樂嘉賔既獻且醻獻醻有序¶
　休祉無疆展矣君子邦家之光¶
　鹿鳴呦呦在彼中林宴樂嘉賔式昭德音德音愔愔¶
<pb:KR2a0032_WYG_139-26a>¶
　既樂且湛允矣君子實慰我心¶
　鹿鳴呦呦在彼髙岡宴樂嘉賔吹笙鼓簧幣帛戔戔¶
　禮儀蹡蹡樂只君子利用賔王¶
　鹿鳴相呼聚澤之蒲我樂嘉賔鼓瑟吹竽我命㫖酒¶
　以燕以娛何以贈之玄纁粲如¶
　鹿鳴相邀聚塲之苗我美嘉賔令名孔昭我命㫖酒¶
　以歌以謠何以置之大君之朝¶
　鹿鳴相應聚山之荆我燕嘉賔鼓簧吹笙我命㫖酒¶
　以逢以迎何以薦之揚于王庭¶
<pb:KR2a0032_WYG_139-26b>¶
¶
右鹿鳴六章章八句¶
¶
　瞻彼南陔時物嘉良有泉清泚有蘭馨香晨飲是汲¶
　夕膳是嘗慈顔未悦我心靡遑¶
　嬉嬉南陔眷眷慈顔和氣怡色奉甘與鮮事親是宜¶
　事君相思䖍朂忠孝邦家之基¶
¶
右南陔二章章八句¶
¶
　洋洋嘉魚佇以美罛君子有道嘉賔式燕以娛¶
<pb:KR2a0032_WYG_139-27a>¶
　洋洋嘉魚佇以芳罟君子有德嘉賔式歌且舞¶
　我有宮沼龜龍擾之君子有禮嘉賔式貴表之¶
　我有宮藪麟鳳來思君子有樂嘉賔式慰勤思¶
　相彼嘉魚爰縱之壑我有㫖酒嘉賔式燕以樂¶
　相彼嘉魚在漢之梁我有㫖酒嘉賔式燕以康¶
　森森喬木美蔓榮之我有㫖酒嘉賔式燕宜之¶
　喈喈黄鳥載飛載止我有㫖酒嘉賔式燕且喜¶
¶
右嘉魚八章章四句¶
¶
　崇邱峩峩動植斯屬高既自遂大亦自足和風斯扇¶
<pb:KR2a0032_WYG_139-27b>¶
　膏雨斯沐我仁如天以亭以育¶
　崇邱巍巍動植其依高大之性各極爾宜王道坦坦¶
　皇猷熙熙仁壽之域烝民允躋¶
¶
右崇邱二章章八句¶
¶
　關雎于飛洲渚之湄自家刑國樂且有儀　郁郁芳¶
　蘭幽人擷之温温恭人哲后求之　求之無斁寤寐¶
　所屬罄爾一心受天百祿　郁郁芳蘭雨露滋之溫¶
<pb:KR2a0032_WYG_139-28a>¶
　溫恭人圭組縻之　郁郁芳蘭佩服珍之温温恭人¶
　福履綏之　關雎蹌蹌集水之央好求賢輔同揚德¶
　光　蘋蘩芳滋同誰掇之願言賢德靡日不思　偶¶
　其賢德輔成己職永配玉音服之無斁　潔其粢盛¶
　中心匪寧薦於宗廟助君德馨　賢淑來思人之表¶
　儀風化天下何樂如之¶
¶
右關雎十章章四句¶
¶
　彼鵲成巢爾類攸處之子有歸瓊瑤是祖　彼鵲成¶
　巢爾類有匹之子有行錦繡是飾　彼鵲成巢爾類¶
<pb:KR2a0032_WYG_139-28b>¶
　攸共之子有從蘭蓀是奉　伊鵲成巢珍禽戾止婉¶
　彼佳人配于君子　伊鵲營巢珍禽攸處内助賢侯¶
　弼于明主　伊鵲營巢珍禽輯睦均養嘉雛致于蕃¶
　育¶
¶
右鵲巢六章章四句¶
¶
大觀聞喜宴六章¶
狀元以下入門正安　多士濟濟于彼西雍欽肅威儀¶
<pb:KR2a0032_WYG_139-29a>¶
　亦有斯容烝然來思自西自東天畀爾祿惟王其崇¶
初舉酒賔興賢能　明明天子率由舊章思樂泮水光¶
　于四方薄采其芹用賔于王我有好爵寘彼周行¶
再酌於樂辟雍　樂只君子式燕又思服其命服攝以¶
　威儀鐘鼓既設一朝醻之德音是茂邦家之基¶
三酌樂育英才　聖謨洋洋綱紀四方烝我髦士觀國¶
　之光遐不作人而邦其昌以燕天子萬壽無疆¶
四酌樂且有儀　我求懿德烝然來思籩豆静嘉式燕¶
　綏之温温其恭莫不令儀追琢其章髦士攸宜¶
<pb:KR2a0032_WYG_139-29b>¶
五酌正安　思皇多士揚于王庭鐘鼓樂之肅雝和鳴¶
　威儀抑抑既安且寧天子萬壽永觀厥成¶
政和鹿鳴宴五首¶
初酌酒正安　思樂泮水承流辟雍思皇多士賁然來¶
　從雝雝濟濟四方攸同登于天府維王是崇¶
再酌樂育人才　鐘鼓皇皇磬筦鏘鏘登降維時利用¶
　賔王髦士攸宜邦家之光媚于天子事舉言揚¶
<pb:KR2a0032_WYG_139-30a>¶
三酌賢賢好德　鳴鹿呦呦載弁俅俅烝然來思㫖酒¶
　思柔之子言邁泮渙爾游于彼西雍對揚王休¶
四酌烝我髦士　首善京師灼于四方烝我髦士金玉¶
　其相飲酒樂曲吹笙鼓簧勉戒徒御觀國之光¶
五酌利用賔王　遐不作人天下喜樂何以况之鳶飛¶
　魚躍既勸之駕獻酬交錯利用賔王縻以好爵¶
　宋史巻一百三十九¶
<pb:KR2a0032_WYG_139-30b>¶
