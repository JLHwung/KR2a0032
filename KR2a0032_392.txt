# -*- mode: mandoku-view -*-
#+TITLE: 宋史
#+DATE: 2018-03-31 09:03:30.167518
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷三百九十二
<pb:KR2a0032_WYG_392-1a>¶
欽定四庫全書¶
　宋史卷三百九十二¶
元中書右丞相總裁托克托等修¶
¶
　列傳第一百五十一¶
¶
趙汝愚(子崇憲)¶
¶
趙汝愚字子直漢恭憲王元佐七世孫居饒之餘干縣¶
父善應字彦逺官終修武郎江西兵馬都監性純孝親¶
病嘗刺血和藥以進母畏雷每聞雷則披衣走其所嘗¶
寒夜逺歸從者将扣門遽止之曰無恐吾母露坐達眀¶
<pb:KR2a0032_WYG_392-1b>¶
門啟而後入家貧諸弟未製衣不敢製已製未服不敢¶
服一𤓰果之微必相待共嘗之母喪哭泣嘔血毁瘠骨¶
立終日俯首柩傍聞雷猶起側立垂涕既終喪言及其¶
親未嘗不揮涕生朝必哭于廟父終肺疾毎膳不忍以¶
諸肺為羞毋生嵗值卯謂卯兎神也終其身不食兎聞¶
四方水旱輙憂形于色江淮警報至為之流涕不食累¶
日同僚㑹宴善應悵然曰此寧諸君樂飲時耶衆為失¶
<pb:KR2a0032_WYG_392-2a>¶
色而罷故人之孤女貧無所歸善應聘以為已子婦有¶
嘗同僚者死不克𦵏子傭食他所善應馳往哭之歸其¶
子而予之貲使𦵏焉道見病者必收恤之躬為煑藥嵗¶
饑旦夕率其家人輟食之半以飼饑者夏不去草冬不¶
破壤懼百蟲之遊且蟄者失其所也晉陵尤袤稱之曰¶
古君子也既卒丞相陳俊卿題其墓碣曰宋篤行趙公¶
彦逺之墓汝愚早有大志毎曰丈夫得汗青一幅紙始¶
不負此生擢進士第一簽書寧國軍節度判官召試舘¶
職除祕書省正字孝宗方鋭意恢復始見即陳自治之¶
<pb:KR2a0032_WYG_392-2b>¶
䇿孝宗稱善遷校書郎知閤門張説擢簽書樞宻院事¶
汝愚不往見率同列請祠未報㑹祖母訃至即日歸因¶
自劾上不加罪遷著作郎知信州易台州除江西轉運¶
判官入為吏部郎兼太子侍講遷祕書少監兼權給事¶
中内侍陳源有寵於徳夀宫添差浙西副總管汝愚言¶
祖宗以童貫典兵卒開邊釁源不宜使居總戎之任孝¶
宗喜詔自今内侍不得兼兵職舊制宻院文書皆經門¶
<pb:KR2a0032_WYG_392-3a>¶
下省張説在西府託言邊機不宜泄汝愚謂東西二府¶
朝廷治亂所關中書庶政無一不由東省何宻院不然¶
孝宗命如舊制權吏部侍郎兼太子右庶子論知閤王¶
抃招權預政出抃外祠以集英殿修撰帥福建陛辭言¶
國事之大者四其一謂吳氏四世専蜀兵非國家之利¶
請及今以漸抑之進直學士制置四川兼知成都府諸¶
羌蠻相挻為邊患汝愚至悉以計分其勢孝宗謂其有¶
文武威風召還光宗受禪趣召未至殿中侍御史范處¶
義論其稽命除知潭州辭改太平州進敷文閣學士知¶
<pb:KR2a0032_WYG_392-3b>¶
福州紹熙二年召為吏部尚書先是髙宗以宫人黄氏¶
侍光宗於東宫及即位為貴妃后李氏意不能平是年¶
冬十一月郊有司已戒而風雨暴至光宗震懼及齋宿¶
青城貴妃暴薨駕還聞之恚是夕疾作内侍馳白孝宗¶
孝宗倉卒至南内問所以致疾之由不免有所戒責及¶
光宗疾稍平汝愚入對上常以五日一朝孝宗於重華¶
宫至是往往以傳㫖免至㑹慶節上夀駕不出冬至朝¶
<pb:KR2a0032_WYG_392-4a>¶
賀又不出都人以為憂汝愚往復䂓諫上意乃悟汝愚¶
又屬嗣秀王伯圭調護於是兩宫之情通光宗及后俱¶
詣北内從容竟日四年汝愚知貢舉與監察御史汪義¶
端有違言汝愚除同知樞宻院事義端言祖宗之法宗¶
室不為執政詆汝愚植黨沽名疏上不納又論臺諫給¶
舍隂附汝愚一切緘黙不報論汝愚發䇿譏訕祖宗又¶
不報汝愚力辭上為徙義端軍器監給事中黄裳言汝¶
愚事親孝事君忠居官廉憂國愛民出於天性義端實¶
忌賢不可以不黜上乃黜義端補郡汝愚不獲已拜命¶
<pb:KR2a0032_WYG_392-4b>¶
未幾遷知樞宻院事辭不拜有㫖趣受告汝愚對曰臣¶
非敢乆辭臣嘗論朝廷數事其言未見用今陛下過重¶
華留正復相天下幸甚惟武興未除帥臣心不敢安上¶
遂以張詔代領武興軍汝愚乃受命光宗之疾生於疑¶
畏其未過宫也汝愚數從容進諫光宗出聞其語輒悟¶
入輒復疑五年春孝宗不豫夏五月疾日臻光宗御後¶
殿丞相率同列入請上詣重華宫侍疾從臣臺諌繼入¶
<pb:KR2a0032_WYG_392-5a>¶
閤門吏以故事止之不退光宗益疑起入内越二日宰¶
相又請對光宗令知閤門事韓侂胄傳㫖云宰執並出¶
於是俱至浙江亭俟命孝宗聞之憂甚嗣秀王簡丞相¶
傳孝宗意令宰執復入侂胄奏曰昨傳旨令宰執出殿¶
門今乃出都門請自往宣押汝愚等乃還第六月丁酉¶
夜五鼓重華大閹扣宰執私第報孝宗崩中書以聞汝¶
愚恐上疑或不出視朝持其劄不上次日上視朝汝愚¶
以提舉重華宫關禮状進上乃許過北内至日昃不出¶
宰相率百官詣重華宫發喪壬寅将成服留正與汝愚¶
<pb:KR2a0032_WYG_392-5b>¶
議介少傅吳琚請憲聖太后垂簾暫主喪事憲聖不許¶
正等附奏曰臣等連日造南内請對不獲累上疏不得¶
報今當率百官恭請若皇帝不出百官相與慟哭于宫¶
門恐人情騷動為社稷憂乞太皇太后降旨以皇帝有¶
疾蹔就宫中成服然喪不可無主祝文稱孝子嗣皇帝¶
宰臣不敢代行太皇太后夀皇之母也請攝行祭禮盖¶
是時正汝愚之請垂簾也以國夲係乎嘉王欲因簾前¶
<pb:KR2a0032_WYG_392-6a>¶
奏陳宗社之計使命出簾幃之間事行廟堂之上則體¶
正言順可無後艱而吳琚素畏慎且以后戚不欲與聞¶
大計此議竟格丁未宰臣已下待對和寧門不報乃入¶
奏云皇子嘉王仁孝夙成宜早正儲位以安人心又不¶
報越六日再請御批云甚好明日同擬旨以進乞上親¶
批付學士院降詔是夕御批付丞相云歴事嵗乆念欲¶
退閑留正見之懼因朝臨佯仆于庭宻為去計汝愚自¶
度不得辭其責念故事湏坐甲以戒不虞而殿帥郭杲¶
莫有以腹心語者㑹工部尚書趙彦逾至私第語及國¶
<pb:KR2a0032_WYG_392-6b>¶
事汝愚泣彦逾亦泣汝愚因微及與子意彦逾喜汝愚¶
知彦逾善杲因繆曰郭杲儻不同奈何彦逾曰某當任¶
之約眀乃復命汝愚曰此大事已出諸口豈容有所俟¶
乎汝愚不敢入私室退坐屏後以待彦逾之至有頃彦¶
逾至議遂定眀日正以五更肩輿出城去人心益揺汝¶
愚處之恬然自吳琚之議不諧汝愚與徐誼葉適謀可¶
以白意於慈福宫者乃遣韓侂胄以内禪之意請于憲¶
<pb:KR2a0032_WYG_392-7a>¶
聖侂胄因所善内侍張宗尹以奏不獲命明日往又不¶
獲命侂胄逡廵将退重華宫提舉關禮見而問之侂胄¶
具述汝愚意禮令少俟入見憲聖而泣憲聖問故禮曰¶
聖人讀書萬卷亦嘗見有如此時而保無亂者乎憲聖¶
曰此非汝所知禮曰此事人人知之今丞相已去所頼¶
者趙知院旦夕亦去矣言與淚俱憲聖驚曰知院同姓¶
事體與他人異乃亦去乎禮曰知院未去非但以同姓¶
故以太皇太后為可恃耳今定大計而不獲命勢不得¶
不去将如天下何願聖人三思憲聖問侂胄安在禮曰¶
<pb:KR2a0032_WYG_392-7b>¶
臣已留其俟命憲聖曰事順則可令諭好為之禮報侂¶
胄且云来早太皇太后於夀皇梓宫前垂簾引執政侂¶
胄復命汝愚始以其事語陳騤余端禮使郭杲及歩帥¶
閻仲夜以兵衛南北内禮使其姻黨宣贊舎人傅昌朝¶
宻製黄袍是日嘉王謁告不入臨汝愚曰禫祭重事王¶
不可不出翌日禫祭羣臣入王亦入汝愚率百官詣大¶
行前憲聖垂簾汝愚率同列再拜奏皇帝疾未能執喪¶
<pb:KR2a0032_WYG_392-8a>¶
臣等乞立皇子嘉王為太子以繫人心皇帝批出有甚¶
好二字繼有念欲退閑之語取太皇太后處分憲聖曰¶
既有御筆相公當奉行汝愚曰兹事重大播之天下書¶
之史冊須議一指揮憲聖允諾汝愚袖出所擬太皇太¶
后指揮以進云皇帝以疾至今未能執喪曽有御筆欲¶
自退閑皇子嘉王擴可即皇帝位尊皇帝為太上皇帝¶
皇后為太上皇后憲聖覽畢曰甚善汝愚奏自今臣等¶
有合奏事當取嗣君處分然恐兩宫父子間有難處者¶
須煩太皇太后主張又奏上皇疾未平驟聞此事不無¶
<pb:KR2a0032_WYG_392-8b>¶
驚疑乞令都知楊舜卿提舉夲宫任其責遂召舜卿至¶
簾前面喻之憲聖乃命皇子即位皇子固辭曰恐負不¶
孝名汝愚奏天子當以安社稷定國家為孝今中外人¶
人憂亂萬一變生置太上皇何地衆扶入素幄披黄袍¶
方却立未坐汝愚率同列再拜寧宗詣几筵殿哭盡哀¶
須㬰立仗訖催百官班帝衰服出就重華殿東廡素幄¶
立内侍扶掖乃坐百官起居訖行禫祭禮汝愚即喪次¶
<pb:KR2a0032_WYG_392-9a>¶
召還留正長百僚命朱熹待制經筵悉收召士君子之¶
在外者侍御史張叔椿請議正棄國之罰汝愚為遷叔¶
椿官是月上命汝愚兼權參知政事留正至汝愚乞免¶
兼職乃除特進右丞相汝愚辭不拜曰同姓之卿不幸¶
處君臣之變敢言功乎乃命以特進為樞宻使汝愚又¶
辭特進孝宗将攢汝愚議攢宫非永制欲改卜山陵與¶
留正議不合侂胄因而間之出正判建康命汝愚為光¶
禄大夫右丞相汝愚力辭至再三不許汝愚夲倚正共¶
事怒侂胄不以告及来謁故不見侂胄慙忿簽書樞宻¶
<pb:KR2a0032_WYG_392-9b>¶
羅㸃曰公誤矣汝愚亦悟復見之侂胄終不懌自以有¶
定䇿功且依託肺腑出入宫掖居中用事朱熹進對以¶
為言又約吏部侍郎彭龜年同劾之未果熹白汝愚當¶
以厚賞酬勞勿使預政而汝愚謂其易制不為慮右正¶
言黄度欲論侂胄謀泄以内批斥去熹因講畢奏疏極¶
言陛下即位未能旬月而進退宰執移易臺諫皆出陛¶
下之獨斷大臣不與謀給舎不及議此弊不革臣恐名¶
<pb:KR2a0032_WYG_392-10a>¶
為獨斷而主威不免於下移疏入遽出内批除熹宫觀¶
汝愚袖批還上且諫且拜侂胄必欲出之汝愚退求去¶
不許吏部侍郎彭龜年力陳侂胄竊㺯威福為中外所¶
附不去必貽患又奏近日逐朱熹太暴故欲陛下亦亟¶
去此小人既而内批龜年與郡侂胄勢益張侂胄恃功¶
為汝愚所抑日夜謀引其黨為臺諫以擯汝愚汝愚為¶
人疎不虞其姦趙彦逾以嘗達意於郭杲事定冀汝愚¶
引與同列至是除四川制置意不㥦與侂胄合謀陛辭¶
日盡疏當時賢者姓名指為汝愚之黨上意不能無疑¶
<pb:KR2a0032_WYG_392-10b>¶
汝愚請令近臣舉御史侂胄宻諭中司令薦所厚大理¶
寺簿劉徳秀内批擢徳秀為察官其黨牽聨以進言路¶
遂皆侂胄之人㑹黄裳羅㸃卒侂胄又擢其黨京鏜代¶
㸃汝愚始孤天子益無所倚信於是中書舎人陳傅良¶
監察御史吳獵起居郎劉光祖各先後斥去羣憸和附¶
疾正士如仇讎而衣冠之禍始矣侂胄欲逐汝愚而難¶
其名或教之曰彼宗姓誣以謀危社稷則一網無遺侂¶
<pb:KR2a0032_WYG_392-11a>¶
胄然之擢其黨将作監李沐為正言沐彦頴之子也嘗¶
求節度使於汝愚不得奏汝愚以同姓居相位将不利¶
於社稷乞罷其政汝愚出浙江亭待罪遂罷右相除觀¶
文殿學士知福州臺臣合詞乞寝出守之命遂以大學¶
士提舉洞霄宫國子祭酒李祥言去嵗國遭大戚中外¶
洶洶留正棄相位而去官僚㡬欲解散軍民皆将為亂¶
兩宫隔絶國喪無主汝愚以樞臣獨不避殞身滅族之¶
禍奉太皇太后命翊陛下以登九五勲勞著於社稷精¶
忠貫於天地乃卒受黯黮而去天下後世其謂何博士¶
<pb:KR2a0032_WYG_392-11b>¶
楊簡亦以為言李沐劾祥簡罷之太府丞吕祖儉亦上¶
書訴汝愚之忠詔祖儉朋比罔上送韶州安置太學生¶
楊宏中周端朝張衜林仲麟蒋傅徐範等伏闕言去嵗¶
人情驚疑變在朝夕當時假非汝愚出死力定大議雖¶
百李沐罔知攸濟當國家多難汝愚位樞府本兵柄指¶
揮操縦何向不可不以此時為利今上下安恬乃獨有¶
異志乎書上悉送五百里外羈管侂胄忌汝愚益深謂¶
<pb:KR2a0032_WYG_392-12a>¶
不重貶人言不已以中丞何澹疏落大觀文監察御史¶
胡紘疏汝愚唱引偽徒謀為不軌乗龍授鼎假夢為符¶
責寧逺軍節度副使永州安置初汝愚嘗夢孝宗授以¶
湯鼎背負白龍升天後翼寧宗以素服登大寳盖其驗¶
也而䜛者以為言時汪義端行詞用漢誅劉屈𣯛唐戮¶
李林甫事示欲殺之意迪功郎趙師召亦上書乞斬汝¶
愚汝愚怡然就道謂諸子曰觀侂胄之意必欲殺我我¶
死汝曺尚可免也至衡州病作為守臣錢鍪所窘暴薨¶
天下聞而寃之時慶元二年正月壬午也汝愚學務有¶
<pb:KR2a0032_WYG_392-12b>¶
用常以司馬光富弼韓琦范仲淹自期凡平昔所聞於¶
師友如張栻朱熹吕祖謙汪應辰王十朋胡銓李燾林¶
光朝之言欲次第行之未果所著詩文十五卷太祖實¶
録舉要若干卷類宋朝諸臣奏議三百卷汝愚聚族而¶
居門内三千指所得廩給悉分與之菜羮疏食恩意均¶
洽人無間言自奉養甚薄為夕郎時大冬衣布裘至為¶
相亦然汝愚既沒黨禁寖觧旋復資政殿學士太中大¶
<pb:KR2a0032_WYG_392-13a>¶
夫已而贈少保侂胄誅盡復元官賜諡忠定贈太師追¶
封沂國公理宗詔配享寧宗廟廷追封福王其後進封¶
周王子九人崇憲其長子也¶
崇憲字履常淳熙八年以取應對䇿第一時汝愚侍立¶
殿上降再拜以謝孝宗顧近臣曰汝愚年幾何已有子¶
如此越三年復以進士對䇿擢甲科上謂執政曰此汝¶
愚子豈即前科取應第一人者耶崇憲初仕為保義郎¶
監饒州贍軍酒庫換從事郎撫州軍事推官汝愚帥蜀¶
辟書寫機宜文字改江西轉運司幹辦公事監西京中¶
<pb:KR2a0032_WYG_392-13b>¶
岳廟汝愚既貶死海内憤欎崇憲闔門自處居數年復¶
汝愚故官職多勸以仕改奉議郎知南昌縣事奉行荒¶
政所活甚衆升藉田令制曰爾先人有功王室中更䜛¶
毁思其功而録其子國之典也崇憲拜命感泣陳疏力¶
辭以為先臣之寃未悉昭白而其孤先被寵光非公朝¶
所以勸忠孝厲亷耻之意俄改監行在都進奏院復引¶
陳瓘論司馬光吕公著復官事申言之乞以所陳下三¶
<pb:KR2a0032_WYG_392-14a>¶
省集議若先臣心迹有一如言者所論即近日恩典皆¶
為冒濫先臣復官賜諡與臣新命俱合追寝如公論果¶
謂誣衊乞昭示中外使先臣之䜛謗既辨忠節自眀而¶
憲聖慈烈皇后擁佑之功徳益顯然後申飭史舘政正¶
誣史垂萬世之公又請正趙師召妄貢封章之罪究蔡¶
璉與大臣為仇之姦毁龔頤正續稽古録之妄詔兩省¶
史官考訂以聞已而吏部尚書兼修國史樓鑰等請施¶
行如章從之及誣史未正復進言其略謂前日史官徒¶
以權臣風旨刋舊史焚元藁略無留難今詔㫖再三莫¶
<pb:KR2a0032_WYG_392-14b>¶
有慨然奮直筆者何小人敢於為惡而謂之君子者顧¶
不能勇於為善耶聞者愧之其後玉牒日歴所卒以重¶
修龍飛事實進呈因崇憲請也未㡬贈汝愚太師封沂¶
國公擢崇憲軍器監丞改太府監丞遷祕書郎辭弗許¶
尋為著作佐郎兼權考功郎官嘗因閔雨求言乃上封¶
事謂今日有更化之名無更化之實人才國之元氣而¶
忠鯁擯廢之士死者未盡省録存者未悉襃揚言論國¶
<pb:KR2a0032_WYG_392-15a>¶
之風采其間輸忠亡隠有所䂓益者豈惟奨激弗加盖¶
亦罕見施用媮安取容無所建眀者豈惟黜罰弗及或¶
乃遂階通顯至若勉聖學以廣聰眀教儲貳以固根本¶
戒宰輔大臣同寅盡瘁以濟艱難責侍從臺諫思職盡¶
規以宣壅蔽防左右近習竊㺯之漸察姦憸餘黨窺伺¶
之萌皆懇懇為上言之請外知江州郡民嵗苦和糴崇¶
憲疏于朝永蠲之且轉糴旁郡榖别廩儲之以備嵗儉¶
瑞昌民負茶引錢新舊累積為一十七萬有竒皆困不¶
能償死則以責其子孫猶弗貸㑹新劵行視舊價幾倍¶
<pb:KR2a0032_WYG_392-15b>¶
蓰崇憲歎曰負茶之民愈困矣亟請以新劵一償舊劵¶
二詔從之蓋受賜者千餘家刻石以紀其事修陂塘以¶
廣溉灌凡數千所提舉江西常平兼權隆興府及帥漕¶
司事遷轉運判官仍兼帥事初汝愚捐私錢百餘萬創¶
養濟院俾四方賔旅之疾病者得藥與食嵗久寖移為¶
它用崇憲至尋修復立䂓約數十條以愈疾之多寡為¶
賞罸棄兒於道者亦收鞠之社倉乆敝訪其利害而更¶
<pb:KR2a0032_WYG_392-16a>¶
張之以兵部郎中召尋改司封皆固辭遂直祕閣知静¶
江府廣西經略安撫静江之屬邑十地肥磽略等而陽¶
翔修仁荔浦之賦獨倍焉自張栻奏減之餘人猶以為¶
病崇憲請再加蠲減詔遞損有差三縣民立祠刻石瓊¶
守非才激黎峒之變乃劾去之改辟能者代其任蘿蔓¶
峒者仍嵗㓂鈔為暴實民何嚮父子隂誘導之崇憲捐¶
金繒付小校使繫以来寘之法因嚴民夷交通之禁使¶
邊民相什伍㓂至則鳴鼓召衆先後掩擊俘獲者賞不¶
至者有懲先是部内郡邑有警輒移統府兵戍之在宜¶
<pb:KR2a0032_WYG_392-16b>¶
州者百人古縣半之崇憲謂根夲單虚非所以窒姦萌¶
迺於其地各置兵如戍兵之數而歛戍者以歸邕為邊¶
要害地自狄青平儂智髙所以設扞防者甚至嵗乆浸¶
弛而溪峒日彊崇憲條上其議朝廷頗采其言然未及¶
盡用也崇憲天性篤孝居父喪月餘始食食小祥始茹¶
果實終䘮不飲酒食肉比御猶弗入者乆之¶
論曰自昔大臣處危疑之地而能免於禍難者盖鮮矣¶
<pb:KR2a0032_WYG_392-17a>¶
昔者周成王立而幼冲周公以王室懿親為宰輔四國¶
流言而周公不免於居東之憂非天降風雨之變以彰¶
周公之徳而啓成王之衷則所謂金縢之書固無因而¶
關於王之耳目公之心果能以自眀乎公之心能自眀¶
則天意之所以屬於周而綿八百載之丕祚者實係于¶
兹不然周其殆哉趙汝愚宋之宗臣也其賢固不及周¶
公其位與戚又非若周公之尊且眤也方孝宗崩光宗¶
疾大喪無主中外洶洶一時大臣有畏難而去者矣汝¶
愚獨能奮不慮身定大計於頃刻收召眀徳之士以輔¶
<pb:KR2a0032_WYG_392-17b>¶
寧宗之新政天下翕然望治其功可謂盛矣然不㡬時¶
卒為韓侂胄所構一斥而遂不復返天下聞而寃之於¶
此見天之所以眷宋者不如周而宋之陵夷馴至于不¶
可為信非人力之所能也汝愚父以純孝聞而子崇憲¶
能守家法所至有恵政亦可謂世濟其羙者已¶
　宋史卷三百九十二¶
<pb:KR2a0032_WYG_392-18a>¶
　宋史卷三百九十二考證¶
趙汝愚傳乃除特進右丞相汝愚辭不拜曰同姓之卿¶
　不幸處君臣之變敢言功乎乃命以特進為樞宻使¶
　○(臣宗楷)按貴耳集祖宗典故同姓可封王不拜相¶
　藝祖載諸太廟獨趙忠定特出此故典故隨筆云不¶
　受相麻而除樞宻使¶
　宋史卷三百九十二考證¶
<pb:KR2a0032_WYG_392-18b>¶
