# -*- mode: mandoku-view -*-
#+TITLE: 宋史
#+DATE: 2018-03-31 09:03:26.873169
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷一百四十八
<pb:KR2a0032_WYG_148-1a>¶
欽定四庫全書¶
　宋史巻一百四十八¶
元中書右丞相總裁托克托等修¶
¶
　儀衛志第一百一¶
¶
儀衛六(鹵簿儀服)¶
¶
鹵簿儀服自漢鹵簿象最在前晉平呉後南越獻馴象¶
作大車駕之以載黄門皷吹數十人使越人騎之以試¶
橋梁宋鹵簿以象居先設木蓮花坐金蕉盤紫羅繡襜¶
絡腦當胷後鞦並設銅鈴杏葉紅犛牛毛拂拔塵每象¶
<pb:KR2a0032_WYG_148-1b>¶
南越軍一人跨其上四人引並花脚幞頭排繡窄衣銀¶
帯太宗太平興國六年兩莊養象所奏詔以象十於南¶
郊引駕開寳九年南郊時其象止在六引前排列詔鹵¶
簿使領其事¶
旗皆錯采為之漆竿鎞首纛頭錦帯腰火燄脚白澤攝¶
提金鸞金鳳獅子苣文天下太平君王萬歳仙童騰蛇¶
神龜及在歩甲前後隊後馬隊三隊六軍儀仗内並以¶
<pb:KR2a0032_WYG_148-2a>¶
赤日月及合璧連珠風雨雷電五星二十八宿祥雲並¶
以青北斗以黒五岳四瀆五方四神十二辰五龍五鳳¶
龍虎君並以方色天王以赤黄二色排攔以黄紫赤三¶
色元豐三年詳定郊廟奉祀禮文所言鹵簿前用二十¶
八宿五星攝提旗有司乃取方士之説繪為人形於禮¶
無據伏請改製各著其象以則天文従之元祐七年太¶
常寺言二十八宿旗五星攝提旗按鹵簿圖畫人形及¶
牛虎頭婦人小兒之類於禮無據元豐三年禮文所上¶
言乞改製各著其象以則天文後有司循舊儀未曽改¶
<pb:KR2a0032_WYG_148-2b>¶
正今欲改造従之元符二年徽宗即位兵部侍郎黄裳¶
言南郊大駕諸旗名物除用典故制號外餘因時事取¶
名伏見近者璽授元符茅山之上日有重輪太上老君¶
眉門發紅光武夷君廟有仙鶴臣請制為旗號曰寳符¶
曰重輪曰祥光曰瑞鶴従之政和四年禮制局言鹵簿¶
大黄龍負圖旗畫八卦乞改畫九一三七二四六八五¶
之數仙童網子大神三旗無所經見乞除去従之初大¶
<pb:KR2a0032_WYG_148-3a>¶
觀三年西京頴陽縣大慶觀聖祖殿東有嘉禾芝草並¶
生其嘉禾一本四穂芝草葉圓而重起至是詔製芝禾¶
並秀旗又以是年二月日上生青赤黄戴氣後日下生¶
青赤黄承氣詔製日有戴承旗又以元符二年武夷君¶
廟有仙鶴迎詔政和二年延福宫宴輔臣有羣鶴自西¶
北来盤旋於睿謨殿上及奏大晟樂而翔鶴屢至詔製¶
瑞鶴旗八年禮部侍郎張邦昌奏太祖時甘露降於江¶
陵者十日瑞麥秀於濮陽者六岐獲金鸚鵡於壠坻得¶
三玉兎於鄆封馴象至而五嶺平瓊管族而白鹿出皆¶
<pb:KR2a0032_WYG_148-3b>¶
命製為旗章陳之望詔有司取自崇觀至今凡中外所¶
上瑞應悉掇其尤殊者增製旗物上以丕承天貺下以¶
聳動民瞻従之初宋制其物尤盛中興後惟務簡約雖¶
叅用舊制然亦不無因革其太常青質夹羅惟繡日月¶
星而無龍下有網鬚謂之茀而竿頭為龍首銜青結綬¶
垂青旄緌十二謂之旒盖幅下無斿而竿首垂旒抑又¶
取古者注旄及羽於竿首之遺制竿用椆木䕶以剖竹¶
<pb:KR2a0032_WYG_148-4a>¶
膠以髹飾以藻玉輅建之大旂黄質九幅毎幅繡升龍¶
一側幅二下垂黄絲網緌九金輅建之大赤朱質七幅¶
每幅繡鳥隼二側幅如之下垂朱絲網緌七象輅建之¶
大白素質五幅每幅繡熊一虎一側幅如之下垂淺黄¶
絲網緌五革輅建之大麾皂質四幅每幅繡五采龜蛇¶
一側幅繡龜二下垂皂絲網緌四木輅建之其黄龍負¶
圖旗建隆初剏為大制有架旗力重以百九十人維之¶
今用七十人其君王萬嵗天下太平日月五星北斗招¶
揺青龍朱雀白虎𤣥武等十旗皆以十七人維之其祥¶
<pb:KR2a0032_WYG_148-4b>¶
瑞旗八紹興二十五年所制也是嵗適當郊祀而太廟¶
生靈芝九莖贑州進太平瑞木道州連理木遂寧府嘉¶
禾鎮江府瑞𤓰南安軍雙蓮花嚴州兠率寺信州玉山¶
芝草黎州甘露禮部侍郎王珉等請繪之華旗以紀盛¶
羙焉¶
五牛旗依方色皆小輿上刻木為牛背挿旗錯采為牛¶
旗竿上有小盤盤衣及輿衣亦並繡牛形輿士各四人¶
<pb:KR2a0032_WYG_148-5a>¶
服繡五色牛衣自太祖時詔用之神宗熙寕七年太常¶
寺言大駕鹵簿羊車本前代宫中所乗五牛旗盖古之¶
五時副車也以木牛戴旗用人輿之失其本制宜省去¶
従之¶
牙門旗古者天子出建大牙今制赤質錯采為神人象¶
中道前後各一門左右道五門門二旗盖取周制樹旗¶
表門及天子五門之制¶
駕頭一名寳床正衙法坐也香木為之四足瑑山以龍¶
巻之坐面用藤織雲龍四圍錯采繪走龍形微曲上加¶
<pb:KR2a0032_WYG_148-5b>¶
緋羅繡褥褁以緋羅繡帕每車駕出幸則使老内臣馬¶
上擁之為前驅焉不設則以朱匣韜之¶
幡本幟也貌幡幡然有告止傳教信幡皆絳帛錯采為¶
字上有朱緑小盖四角垂羅文佩繫龍頭竿上其錯采¶
字下告止為雙鳳傳教為雙白虎信幡為雙龍又有絳¶
引幡制頗同此作五色間暈無字兩角垂佩中興為六¶
角盖垂珠佩下有横木板作碾玉文三幡亦以錯采篆¶
<pb:KR2a0032_WYG_148-6a>¶
書告止傳教信幡¶
幢制如莭而五層韜以袋繡四神随方色朱漆柄取曲¶
禮行前朱雀而後𤣥武左青龍而右白虎之義王公所¶
給幢黒漆柄紫綾袋中興用生色袋¶
皂纛本後魏纛頭之制唐衛尉器用纛居其一盖旄頭¶
之遺象制同旗無文采去鎞首六脚後志云今制皂邉¶
皂斿斿為火焰之形金吾仗主之每纛一人持一人拓¶
之乗輿行則陳於鹵簿左右各六¶
絳麾如幢止三層紫羅囊蒙之王公麾以紫綾袋¶
<pb:KR2a0032_WYG_148-6b>¶
黄麾古有黄朱纁三色所以指揮也漢鹵簿有前黄麾¶
䕶駕御史宋制絳帛為之如幡錯采成黄麾字下繡交¶
龍朱漆竿金龍首上垂朱綠小盖神宗元豐二年詳定¶
朝㑹御殿儀注所言按周禮木輅建大麾以田鄭氏曰¶
大麾不在九旗之中以正色言之則黑夏后氏所建禮¶
記曰有虞氏之旂夏后氏緌鄭氏曰緌謂注旄牛尾於¶
竿首所謂大麾書曰王右秉白旄以麾孔頴達曰虞世¶
<pb:KR2a0032_WYG_148-7a>¶
但注旄夏世始加旒縿西京雜記漢大駕有前黄麾崔¶
豹古今注麾所以指麾乗輿以黄諸公以朱刺史二千¶
石以纁開元禮儀纂曰唐太宗法夏后之前制取中方¶
之正色故制大麾色黄今禮有黄麾其制十二幅開寳¶
通禮義纂曰黄中央之色此仗最近車輅故以應象取¶
其居中道達四方含光大也今鹵簿黄麾以夏制言之¶
則狀不類旗以漢制言之則色又不黄伏請制大麾一¶
注麾於竿首則法夏后氏之制其色正黄則用漢制以¶
十二幅為旗則取唐制以一旒為之則取今龍墀旗之¶
<pb:KR2a0032_WYG_148-7b>¶
制當元㑹陳仗衛建大黄麾一於當御廂之前以為表¶
識其當御廂之後則見黄麾幡二并上大黄麾黄麾旛¶
制度神宗批曰黄麾制度考詳前志終是可疑今鑿而¶
為之植於大庭中外共瞻之地或為愽聞多識者所譏¶
宜且闕之更俟討求黄麾仍舊¶
氅本緝鳥毛為之唐有六色孔雀大小鵞毛鷄毛之制¶
後志云今制有青緋皁白黄五色上有朱盖下垂帯帶¶
<pb:KR2a0032_WYG_148-8a>¶
繡禽羽末綴金鈴青則繡以孔雀五角盖緋則繡以鳳¶
六角盖皁則繡以鵞六角盖白亦以鵞四角盖黄則以¶
雞四角盖毎角綴垂佩揭以朱竿上如㦸加横木龍首¶
以繫之¶
金莭隋制也黒漆竿上施圓盤周綴紅絲拂八層黄繡¶
龍袋籠之王公以下皆有莭制同金莭韜以碧油繖古¶
張帛避雨之制今有方繖大繖皆赤質紫表朱裏四角¶
銅螭首六引内者其制差小哲宗元祐七年太常寺言¶
開元禮大駕八角紫繖王公巳下四角青繖今鹵簿圖¶
<pb:KR2a0032_WYG_148-8b>¶
但引紫繖而無青繖之文詔改用紹興十三年將郊詔¶
繖扇如舊制拂扇等不以珠飾¶
盖本黄帝時有雲氣為花蘤之象因而作也宋有花盖¶
導盖皆赤質如繖而圓瀝水繡花龍又有曲盖差小惟¶
乗輿用之人臣則親王或賜之而以青繒繡瑞草焉¶
睥睨如華盖而小¶
扇筤緋羅繡扇二緋羅繡曲盖一並内臣馬上執之駕¶
<pb:KR2a0032_WYG_148-9a>¶
頭在細仗前扇筤在乗輿後大駕法駕鸞駕常出並用¶
之扇圓徑四尺二寸柄長八尺三寸黄茸繡圖龍仍用¶
金塗銅飾扇有朱團及雉尾四等朱團繡雲鳳或雜花¶
黒漆柄金銅飾雉尾皆方繡雉尾之狀有三等大雉扇¶
長五尺二寸闊三尺七寸中扇小扇遞減二寸下方上¶
殺以緋羅繡雉尾之狀中有雙孔雀雜花下施黒漆横¶
木長柄以金塗銅飾乗輿出入必以前持障蔽凡朔望¶
朝賀行冊禮皇帝升御坐必合扇坐定去扇禮畢駕退¶
又索扇如初盖謂天子升降俯仰衆人皆得見之非肅¶
<pb:KR2a0032_WYG_148-9b>¶
穆之容故必合扇以障焉䍐罼象畢昴為天堦故為前¶
引皆赤質金銅飾朱縢結網金獸面䍐方上有二螭首¶
銜紅絲拂罼圓如扇香鐙唐制也朱漆案緋繡花龍衣¶
上設金塗香爐燭臺長竿二輿士八人金塗銀火鐐香¶
匙副之¶
大角黒漆畫龍紫繡龍袋¶
長鳴次鳴大小横吹五色衣旛緋掌畫交龍樂令三品¶
<pb:KR2a0032_WYG_148-10a>¶
巳上緋掌畫蹲豹¶
犦矟犦擊聲也一云象犦牛善鬭字従牛唐金吾将軍¶
執之宋制如莭有袋上加碧油常置朝堂車駕鹵簿出¶
則八枚前導又四枚夹大将者名衛司犦矟¶
矟長矛也木刃黒質畫雲氣又有細矟制同而差小¶
㦸有枝兵也木為刃赤質畫雲氣上垂交龍掌五色帶¶
帶末綴銅鈴鈒㦸無掌而有小横木鈒挿也制本挿車¶
旁又小㦸與鈒㦸同¶
殳叉㦸之類殳無刃而短黒飾兩末叉青飾兩末並中¶
<pb:KR2a0032_WYG_148-10b>¶
白畫雲氣各綴朱絲拂¶
槍矟也唐羽林所執制同矟而鐡刃上綴朱絲拂¶
儀鍠鉞屬也秦漢有之唐用為儀仗刻木如斧塗以青¶
柄以黄上綴小錦幡五色帶¶
班劔本漢朝服帶劔晉以木代之亦曰象劔取装飾班¶
斕之義鞘以黄質紫班文金銅飾紫絲絛帉錔¶
御刀晉宋以来有之黒鞘金花銀飾靶&KR2771;紫絲絛帉錔¶
<pb:KR2a0032_WYG_148-11a>¶
又儀刀制同此悉以銀飾王公亦給之¶
刀盾刀本容刀也盾旁排也一人分持刀以木為之無¶
鞘有環紫絲絛帉錔盾赤質畫異獸又朱縢絡盾制悉¶
同唯緑縢綠質皆特執之¶
幰弩漢京尹司𨽻前驅持弓以射窺者宋制每弩加箭¶
二有靫畫雲氣仗内弩皆同¶
弓箭每弓加箭二有靫同幰弩¶
車輻棒也形如車輪輻宋制朱漆八稜白幹¶
哥舒黒漆棒也制同車輻以金銅釘飾¶
<pb:KR2a0032_WYG_148-11b>¶
鐙杖黒漆弩柄也以金銅為鐙及飾其末紫絲絛繫之¶
鳴鞭唐及五代有之周官條狼氏執鞭趋辟之遺法也¶
内侍二人執之鞭鞘用紅絲而漬以蠟行幸則前驅而¶
鳴之大祀禮畢還宫亦用焉視朝宴㑹則用於殿庭¶
誕馬散馬也如金塗銀閙装鞍勒乗輿以紅繡韉六鞘¶
王公以下用紫繡及剜花韉哲宗元祐七年太常寺言¶
誕馬按鹵簿圖曰舊並施鞍韉景祐五年去之昨納后¶
<pb:KR2a0032_WYG_148-12a>¶
誕馬猶施鞍韉今欲乞除去仍依鹵簿圖用纓轡緋屜¶
御馬鞍勒之制有金玉水晶金塗四等閙裝䩞鞢促結¶
為坐龍碾鈒鏤塵沙面平面窪面方團寸莭卷荷校具¶
皆垂六鞘金銀裹鞍橋銜鐙朱黄絲絛轡鞦緋黄織繡¶
或素圜韉&KR3074;襆用金銀綫織或緋黄絁鞭用紫竹紅黄¶
絲鞘纓以紅黄犛牛尾金為缺每日馬五匹供奉官用¶
玉及金塗&KR3074;襆皆素行幸則十四匹加真金水晶之飾¶
太宗至道二年詔先是御馬以織成帊覆鞍勒今後以¶
廣絹代之¶
<pb:KR2a0032_WYG_148-12b>¶
馬珂之制銅面鵰翎鼻拂攀胷上綴銅本葉紅絲拂又¶
胷前及腹下皆有攀綴銅鈴後有跋塵錦包尾獨鹵簿¶
中金吾衛将軍導駕者皆有之¶
甲騎具裝甲人鎧也具装馬鎧也甲以布為裏黄絁表¶
之青綠畫為甲文紅錦褖青絁為下帬絳韋為絡金銅¶
鉠長短至膝前膺為人面二自背連膺纒以錦騰蛇具¶
装如常馬甲加珂拂於前膺及後鞦¶
<pb:KR2a0032_WYG_148-13a>¶
毬杖金塗銀裹以供奉官騎執之分左右前導大禮用¶
百人花脚幞頭紫繡䙆袍襖常出三十人公服皆騎導¶
雞竿附竿為雞形金飾首銜絳旛承以綵盤維以絳索¶
揭以長竿募衛士先登爭得雞者官給以纈襖子或取¶
絳旛而已大禮畢麗正門肆赦則設之其義則雞為巽¶
神巽主號令故宣號令則象之陽用事則雞鳴故布宣¶
陽澤則象之一曰天雞星動為有赦故王者以天雞為¶
度金雞事六朝巳有之或謂起于西京南渡後則自紹¶
興十三年始也大駕鹵簿巾服之制金吾上将軍将軍¶
<pb:KR2a0032_WYG_148-13b>¶
六統軍千牛中郎将服花脚幞頭抹額紫繡袍佩牙刀¶
珂馬諸衛大将軍将軍中郎将折衝果毅散手翊衛服¶
平巾幘紫繡袍大口袴錦螣蛇銀帯佩横刀執弓箭千¶
牛将軍服平巾幘紫繡袍大口袴銀帶鞾靿佩横刀執¶
弓箭珂馬千牛服花脚幞頭緋繡袍抹額大口袴銀帶¶
鞾靿前馬隊内折衝及執矟者服錦帽緋繡袍銀帯監¶
門校尉六軍押仗服幞頭紫繡裲襠隊正服平巾幘緋¶
<pb:KR2a0032_WYG_148-14a>¶
繡袍大口袴諸衛主率都尉引駕騎持鈒隊内校尉旅¶
帥執衛司殳仗犦矟金吾十六騎班劔儀刀隊親勲翊¶
衛執大角人並服平巾幘緋繡裲襠大口袴佩横刀執¶
弓箭金吾押牙服金鵞㡌紫繡袍銀帶儀刀金吾持纛¶
者服烏紗㡌皁衣袴鞵韈金吾押纛服幞頭皁繡衫大¶
口袴銀帶烏皮鞾執金吾犦矟服錦袍帽臂韝銀帶烏¶
皮鞾清遊隊佽飛執副仗矟服甲騎具装錦臂韝佩横¶
刀執弓箭白袴朱雀隊執旗及執牙門旗執絳引旛黄¶
麾旛者並服緋繡衫抹額大口袴銀帶執殳仗前後歩¶
<pb:KR2a0032_WYG_148-14b>¶
隊真武隊執旗前後部黄麾執日月合璧等旗青龍白¶
虎隊金吾細仗内執旗者並服五色繡袍抹額行縢銀¶
帶執白竿棒人加銀褐捍腰執龍旗及前馬隊内執旗¶
人服五色繡袍銀帯行縢大口袴執弓箭執龍旗副竿¶
人服錦帽五色繡袍大口袴銀帯執弩弓箭人服錦㡌¶
青繡袍銀帶前後歩隊人服五色鍪甲錦臂韝鞵韈袴¶
銀帶朱雀隊内執弓箭弩矟虞&KR0049;佽飛執長夀幢寳輿¶
<pb:KR2a0032_WYG_148-15a>¶
法物人並服平巾幘緋繡袍大口袴銀帯援寳執絳麾¶
真武幢义人並服武弁紫繡衫持鈒隊殿中黄麾繖扇¶
腰輿香鐙華盖指南進賢等車駕士相風鐘漏等輿輿¶
士並服武弁緋繡衫駕羊車童子服垂耳髻青頭&KR1326;青¶
繡大袖衫袴勒帛青耳履執引駕龍墀旗六軍旗者服¶
錦㡌五色繡衫錦臂韝銀帶引夹旗及執哥舒鐙仗者¶
服帖金㡌餘同上執花鳳飛黄吉利旗者服銀褐繡衣¶
抹額銀帯夹轂隊服五色質鍪鎧錦臂韝白行縢紫帶¶
鞵韈驍衛翊衛三隊服平巾幘緋繡袍大口袴錦螣蛇¶
<pb:KR2a0032_WYG_148-15b>¶
五輅副輅耕根車駕士服平巾幘青繡衫青履韈教馬¶
官服幞頭紅繡抹額紫繡衫白袴銀帶掌輦主輦服武¶
弁黄繡衫紫繡誕帶攏御馬者服帖金㡌紫繡大袖衫¶
銀帶執真武幢者服武弁皁繡衫紫繡誕帶五牛旗輿¶
士服武弁五色繡衫大口袴銀帶掩後隊服黒鍪甲錦¶
臂韝行縢皷吹令丞服緑袴褶冠銀褐裙金銅革帶緋¶
白大帯履韈太常寺府史典事司天令史服幞頭綠衫¶
<pb:KR2a0032_WYG_148-16a>¶
黄半臂太常主師掆皷金鉦莭皷人服平巾幘緋繡袍¶
大口袴抹帶錦螣蛇歌拱宸管簫笳笛觱栗無螣蛇太¶
常大皷長鳴小皷中鳴服黄雷花袍袴抹額袜帶太常¶
鐃大横吹服緋苣文袍袴抹額袜帶太常羽葆皷小横¶
吹服青苣文袍袴抹額袜帶排列官令史府史服黒介¶
幘緋衫白袴白勒帛司辰典事漏刻生服青袴褶冠革¶
帶殿中少監奉御供奉排列官引駕仗内排列承直官¶
大將金吾引駕押仗押旗服幞頭紫公服烏皮鞾尚輦¶
奉御直長乗黄令丞千牛長史進馬四色官服幞頭綠¶
<pb:KR2a0032_WYG_148-16b>¶
公服白袴金銅帶烏皮鞾殿中職掌執繖扇人服幞頭¶
碧襴金銅帶烏皮鞾(舊衣黄太平興國六年並内侍省並改服以碧)凡繡文金¶
吾衛以辟邪左右衛以瑞馬驍衛以雕虎屯衛以赤豹¶
武衛以瑞鷹領軍衛以白澤監門衛以獅子千牛衛以¶
犀牛六軍以孔雀樂工以鸞耕根車駕士以鳳御嘉禾¶
進賢車以瑞麟明逺車以對鳳羊車以瑞羊指南車以¶
孔雀記里皷黄鉞車以對鵞白鷺車以翔鷺鸞旗車以¶
<pb:KR2a0032_WYG_148-17a>¶
瑞鸞崇徳車以辟邪皮軒車以虎屬車以雲鶴豹尾車¶
以立豹相風烏輿以烏五牛旗以五色牛餘皆以寳相¶
花六引内使服之制清道官服武弁緋繡衫革帶持幰¶
駕車輻棒者服平巾赤幘緋繡衫赤袴銀帶青衣服平¶
巾青幘青袴褶持㦸繖扇刀盾者服黄繡衫抹額行縢¶
銀帯持旛盖者服繡衫抹額大口袴銀帶内告止旛曲¶
盖以緋傳教旛信旛絳引旛以黄執誕馬轡儀刀麾幢¶
莭夹矟大角者服平巾幘緋繡衫大口袴銀帶大駕鹵¶
簿内執轡並錦絡衫㡌持弓箭矟者服武弁緋繡衫白¶
<pb:KR2a0032_WYG_148-17b>¶
袴駕士服錦㡌繡戎服大袍銀帯弓箭以青矟以紫持¶
掆皷者服平巾幘緋繡對鳳袍大口袴白袜帶錦螣蛇¶
鐃吹部内服平巾幘緋繡袍白袜帶白袴餘悉同大駕¶
前後部其繡衣文清道以雲鶴幰弩以辟邪車輻以白¶
澤駕士司徒以瑞馬牧以隼御史大夫以獬豸兵部尚¶
書以虎太常卿以鳳縣令以雉樂工以鸞餘悉以寳相¶
花太祖建隆四年范質議按開元禮武官陪立大仗加¶
<pb:KR2a0032_WYG_148-18a>¶
螣蛇裲襠如袖無身以覆其膊胳盖掖下逢也従肩領¶
覆臂膊共一尺二寸又按釋文玉萹相傳云其一當胷¶
其一當背謂之兩當今詳稱襠之制其領連所覆&KR0553;胳¶
其一當左&KR0553;其一當右&KR0553;故謂之起膊今請兼存兩説¶
擇而用之造裲襠用當胷當背之制宣和元年禮制局¶
言皷吹令丞冠又名袴褶冠今鹵簿既除袴褶冠名不¶
當仍舊請依舊記如三禮圖委貌冠製従之¶
　宋史卷一百四十八¶
<pb:KR2a0032_WYG_148-18b>¶
<pb:KR2a0032_WYG_148-19a>¶
　宋史巻一百四十八考證¶
儀衛志六政和二年延福宫宴輔臣有群鶴自西北来¶
　盤旋於睿謨殿上及奏大晟樂而翔鶴屡至詔製瑞¶
　鶴旗○(臣開鼎)按本志元苻二年兵部侍郎黄裳因¶
　武夷君廟有仙鶴請製旗曰瑞鶴上従之則瑞鶴之¶
　製已在前矣又本志歩甲後隊及十二法駕十隊並¶
　有翔鶴旗則瑞鶴疑作翔鶴¶
　宋史巻一百四十八考證¶
<pb:KR2a0032_WYG_148-19b>¶
