# -*- mode: mandoku-view -*-
#+TITLE: 宋史
#+DATE: 2018-03-31 09:03:26.738344
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷一百三十五
<pb:KR2a0032_WYG_135-1a>¶
欽定四庫全書¶
　宋史巻一百三十五¶
元中書右丞相總裁托克托等修¶
¶
　樂志第八十八¶
¶
樂十(樂章五)¶
¶
　　　　朝謁玉清昭應宫　太清宫(朝享景靈宫封禪)　祀汾隂　奉天書　祭九鼎　¶
眞宗奉聖祖玉清昭應宫御製十一首¶
降聖眞安　巍巍眞宇奕奕殊庭規模太紫炳煥丹青¶
　元命祗荅大猷是經多儀有踐丕應無形肆設金石¶
<pb:KR2a0032_WYG_135-1b>¶
　聲聞杳㝠佇迴飈馭永祐基扄¶
奉香靈安　芳氣上浹飈馭下臨紹承丕緒永勵精明¶
　氤氲成霧葱鬱垂隂䖍恭對越介祉攸欽¶
奉饌吉安　發祥有自介福無疆紛綸丕應保佑下方¶
　嘉薦斯備雅奏具揚寅威洞達監眄昭章¶
玉皇位酌獻慶安　無體之體強名之名監觀萬㝢統¶
　治九清眞期保祐瑞命昭明乾乾翼翼祗荅財成¶
<pb:KR2a0032_WYG_135-2a>¶
聖祖位酌獻慶安　於昭靈貺誕啓鴻源功濟庶彚慶¶
　流後昆蘭肴登爼桂酒盈尊俯迴飈駕永庇雲孫¶
太祖位酌獻慶安　赫赫藝祖受命髙穹威加海外化¶
　浹區中發祥宗祏錫祐𦕈冲欽承積徳勵翼精衷¶
太宗位酌獻慶安　明明文考儲精上蒼禮樂明備溥¶
　率賔王功徳累洽歴數會昌孝思罔極不祐無疆¶
亞終獻冲安　太初非有體至道夲無聲降迹臨下土¶
　成功涉上清至仁敦動植丕緒啓宗祊紫禁承來格¶
　鴻基保永寧發祥垂誕告致孝薦崇名廣樂神欽奉¶
<pb:KR2a0032_WYG_135-2b>¶
　儲休固太平¶
飲福慶安　明明始祖誕啓慶基翼翼後嗣䖍奉孝思¶
　精潔斯達祉福咸宜于以報貺于以受釐¶
徹饌吉安　雕爼在御飈駕聞聲眞遊斯降㫖酒斯盈¶
　大樂云闋大禮云成徹彼常薦罄此明誠¶
送聖眞安　精心既達眞遊允臻禮容斯舉福應惟醇¶
　將整仙馭言還上旻永存嘉貺用泰烝民¶
<pb:KR2a0032_WYG_135-3a>¶
迎奉聖像四首(並用慶安)¶
玉皇位　玉虛上帝金像睟容宅眞雲褠練日龜從惟¶
　皇對越率禮寅恭靈心丕應福禄來崇¶
聖祖位　總化在天保昌厥緒降格皇闈瓊輪載御藻¶
　仗星陳睟容金鑄佑我慶基宅兹靈宇¶
太祖位　烝哉大君聿懐帝祖鎔範眞儀奉尊靈宇至¶
　感祥開洪輝物覩瞻謁盡恭飛英率土¶
太宗位　於顯神宗徳洽區中祥金爍冶範兹睟容殊¶
　庭胥宇備物致恭明威有赫降福來同¶
<pb:KR2a0032_WYG_135-3b>¶
玉清昭應宫上尊號三首¶
奉告隆安　登隆妙號欽翼淵宗茂宣徳禮有恪其容¶
　奉章升薦垂佩彌恭揚休詠美以間笙鏞¶
太初殿奉冊寳登安　皇靈垂祐洪福彌隆祗率緜㝢¶
　潔祀眞容嚴恭奉冊對越清躬睟容肅穆懿號尊崇¶
　禮盛樂舉福禄來同¶
二聖殿奉絳紗袍登安　赫赫列聖威徳巍然彤彤靈¶
<pb:KR2a0032_WYG_135-4a>¶
　宇睟儀在焉奉以龍衮被之象天重慶宗稷億萬斯¶
　年¶
太尉奉聖號冊寳眞安　上旻降監介祉實繁邦家脩¶
　報妙道歸尊增名霄極奉冊靈軒茂宣聖典永祐黎¶
　元¶
寳冊升殿大安　圖書昭錫典禮紹成烝民何幸教父¶
　儲靈欽承景貺祗奉崇名致䖍寶冊垂祐基扄¶
降神眞安　猶龍之聖降生厲鄉教流清浄道符混茫¶
　大君肅謁盛儀允臧森羅羽衞躬薦蕭薌簪紱濟濟¶
<pb:KR2a0032_WYG_135-4b>¶
　鍾石洋洋髙眞至止介福誕祥¶
奉玉幣靈安　琳宫奕奕黼坐煌煌玉帛成禮飈馭延¶
　祥鴻儀有則景福無疆嘉應昭協丕猶誕&KR0045;¶
奉饌吉安　金奏以諧飈遊斯格靈監章明皇心勵翼¶
　肅奉雕爼來升綵席享徳有孚凝禧無斁¶
酌獻大安　欽崇至道肅謁殊庭順風而拜明徳惟馨¶
　飈馭來格尊酒斯盈是酌是獻心通杳㝠¶
<pb:KR2a0032_WYG_135-5a>¶
飲福大安　彼渦之壤指李之區千乘萬騎來朝密都¶
　躬陳芳薦欵接仙輿飲酒受福永耀鴻圖¶
亞終獻正安　邈矣道祖㝠幾惚恍常徳不離至眞無¶
　象引位清穹降祥神壤酌醴薦誠控飈來享¶
送神眞安　醴醆在戸金奏在庭籩豆有踐黍稷非馨¶
　義盡蠲潔誠通杳㝠言旋風駟祚我脩齡¶
太極觀奉冊寳一首¶
登安之曲　薦號穹㝠登名祖禰陟配陽郊協宣典禮¶
　感電靈區誕聖鴻懿冊寳斯陳福禄來暨¶
<pb:KR2a0032_WYG_135-5b>¶
景靈宫奉冊寳一首¶
登安之曲　穆穆眞宗錫羡蕃昌飈輪臨貺諄誨洞彰¶
　䖍崇懿號祗荅景祥至誠致享降福無疆¶
景祐元年親享景靈宫二首¶
降眞太安　眞館奉幣潔齊致馨靈因斯格社稷慶寧¶
送眞太安　椒漿尊享珎饌精祈睟容杳邈瑶輅霞飛¶
大觀三年朝獻景靈宫二首¶
<pb:KR2a0032_WYG_135-6a>¶
奉饌吉安　威靈洋洋靡有常嚮於惟欽承來假來饗¶
　愽碩芬香是烝是享奉器有䖍載徳無爽¶
　爾牲既充是烹是肆爾肴既具是羞是饋非物之重¶
　惟徳之備神之格思歆我精意¶
髙宗郊前朝獻景靈宫二十一首¶
皇帝入門乾安　維皇齊居承神其初顒顒昻昻龍步¶
　雲趨景鍾鏗如肅覲清都肹蠁之交神人用孚¶
升殿乾安　帝既臨享罄兹精意對越在天爰升紫陛¶
　孔容翼翼保承丕緒孝奉天儀永錫爾類¶
<pb:KR2a0032_WYG_135-6b>¶
降聖太安　惟徳馨香升聞八方粤神臨之來從帝鄉¶
　萬靈景衛有&KR0177;其光監我精純降福穰穰¶
盥洗乾安　齋居皇皇瓊琚鏘鏘承祭之初其如在旁¶
　挹彼注兹儲禧迎祥神之聽之欣欣樂康¶
聖祖位乾安　涓選休辰有事嘉薦琅琅瓊珮陟降巖¶
　殿其陟伊何幣玉斯奠周旋中禮千億儲羡¶
聖祖位奉玉幣靈安　上靈始祖雲景元尊嚴祀夙展¶
<pb:KR2a0032_WYG_135-7a>¶
　六樂朱軒明玉之潔豐帛之温暢乃繼序承徳不愆¶
還位乾安　我后臨饗奠幣攸畢式旋其趨榘度有式¶
　禮容齋莊孝思純實天休滋至時萬時億¶
奉饌吉安　百職駿奔來相于庭奉盛以告登兹芳馨¶
　際天蟠地黙運三靈神兮來歆祚我休平¶
再盥洗乾安　有嚴大禮對時休明情文則粲蠲潔必¶
　清再臨觀盥以專以精眞游來格永觀厥成¶
再詣聖祖位乾安　於赫炎宋十葉華耀屬兹郊報陟¶
　降在廟其降伊何椒漿桂酒再拜斟酌永御九有¶
<pb:KR2a0032_WYG_135-7b>¶
聖祖位酌獻祖安(御製)　瑶源誕啓玉牒肇榮覆育羣有¶
　監觀圓清酒醴既洽登薦惟誠無有後艱駿惠雲仍¶
還位乾安　奠鬯告成式旋厥位天歩雍容神人燕喜¶
　九廟觀徳百靈薦祉子孫其昌垂千萬祀¶
文舞退武舞進正安　於皇樂舞進旅退旅一弛一張¶
　笙磬具舉豈惟玩聲象徳是似神鑒孔昭福禄來予¶
亞終獻冲安　五音飭奏神既億康澹其容與薦此嘉¶
<pb:KR2a0032_WYG_135-8a>¶
　觴有來顯相鋗玉鏘鏘奉承若宥罔不齊莊¶
飲福報安　嘉薦既終神貺斯復賚我思成靈光下燭¶
　孝孫承之載祗載肅敷錫庶民亟䝉祉福¶
還位乾安　帝臨閟庭逆釐上靈神鴹安坐肅若有承¶
　嘉觴既申徳聞惟馨靈光留俞祚我億齡¶
徹饌吉安　普淖既薦苾芬孔時神嗜而顧有來燕娭¶
　饗矣將徹載欽載祗展詩以侑益臻厥熈¶
送眞太安　雍歌既徹熈事備成神夕奄虞忽乘青㝠¶
　靈心囘睠監我精禋誕降嘉祉休徳昭清¶
<pb:KR2a0032_WYG_135-8b>¶
降殿乾安　我秩元祀上推靈源展事有侐祲盛肅然¶
　丹墄既降秉心益䖍荷天之休于千萬年¶
望燎乾安　奕奕靈宮有嚴毖祀燔燎具揚禮儀既備¶
　帝心肅祗天步旋止對越在天永膺蕃祉¶
還大次乾安　帝將于郊昭事上祀爰兹畢觴復即于¶
　此飈游載旋容旌沓騎維皇嘉承錫祚昌熾¶
髙宗明堂前朝獻景靈宮十首¶
<pb:KR2a0032_WYG_135-9a>¶
降聖大安　徳惟馨香升聞八方粤神之從燦然有光¶
　驂飛乘蒼啾啾蹌蹌逍遥從容顧予不忘¶
升殿乾安　帝既臨享龍馭華耀孝孫承之陟降在廟¶
　誠意上交慶隂下冒天休駢至千億克紹¶
聖祖位奠玉幣靈安　玉氣如虹豐繒充笥既奉既將¶
　亦奠在位有永羣后實相祀事何以臨下心意不貳¶
奉饌吉安　瓊琚鏘鏘𤣥衣繡裳薦嘉升香粢盛芬芳¶
　禮儀莫愆鼓鐘喤喤曾孫之常綏福無疆¶
聖祖位酌獻祖安　裴回若留靈其有喜薦我馨香挹¶
<pb:KR2a0032_WYG_135-9b>¶
　兹酒醴我祖在天執道之紀申佑無疆奏神稱禮¶
文舞退武舞進正安　進旅退旅載執于戚不愆于儀¶
　容服有赫式妥式侑神保是格靈鑒孔昭孝思維則¶
亞終獻冲安(用舊辭)¶
飲福報安　於赫大神總司元化監我純精威光來下¶
　延昌之貺千億馮藉曾孫保之丕平是迓¶
徹饌吉安　洋洋降臨肅肅布列熈事既成嘉籩告徹¶
<pb:KR2a0032_WYG_135-10a>¶
　九天儲慶垂佑無缺寖明寖昌綿綿𤓰瓞¶
送眞太安　髙飛安翔持御隂陽幽贊圓穹監觀四方¶
　元精囘復奄虞孔良畢觴降嘏偃蹇于驤¶
望燎乾安　奕奕原祠有嚴毖祀禮儀孔宣燔燎斯暨¶
　帝心肅祗天步旋止熈事既成永膺蕃祉¶
孝宗明堂前朝獻景靈宫八首¶
盥洗乾安　合宫之饗報夲奉先欽惟道阻濬發璿源¶
　駕言謁欵其盥惟䖍尚監精𠂻錫祚綿綿¶
聖祖乾安　駿命有開慶基無窮祗率百辟仰瞻睟容¶
<pb:KR2a0032_WYG_135-10b>¶
　鼓鐘斯和黍稷斯豐靈其居歆福祿來崇¶
還位乾安　嘉玉既設量幣既陳髣髴靈游來顧來寧¶
　對越伊何厥惟一純佑我熈事以迄于成¶
奉饌吉安　發祥仙源流澤萬世曷其報之親饗三嵗¶
　相維列卿潔粢是饋匪物之尚誠之為至¶
再詣盥洗乾安　華燈熒煌瑞烟氤氲威神如在蠲潔¶
　必親再盥于罍再帨于巾皇心肅祗其敢憚勤¶
<pb:KR2a0032_WYG_135-11a>¶
再詣聖祖位乾安　嵗逢有年月旅無射我將我饗如¶
　幾如式肅爾臣工諧爾金石夲原休功垂裕罔極¶
還位乾安　㫖酒思柔神具醉止工祝既告孝孫旋位¶
　何以酢之純嘏來備燕及雲來蕃衍無巳¶
文舞退武舞進正安　象徳之成有奕其舞一弛一張¶
　進旅退旅嘒以管簫和以鏞皷神其樂康永錫多祜¶
寧宗郊前朝獻景靈宫二十四首¶
皇帝入門乾安　閟幄邃深雲景杳冥天清日晬展容¶
　玉庭締基發祥希夷降靈神其來燕是饗是聽¶
<pb:KR2a0032_WYG_135-11b>¶
升殿乾安　帝居瑶圖璇題玉京日月經振列宿上熒¶
　桂簋飶芬瑚器華精夤承禋祀用戒昭明¶
降神太安六變圜鐘為宫　四靈晨耀五緯夕明風雲¶
　晏和天地粹清靈兮來迎啓我子孫饗于純精¶
黄鐘為角　芬枝揚烈熉珠叶陶闓珍闡符展詩舞箾¶
　神哉來下神哉來翶肅若有承靈心招揺¶
太簇為徴　龍車既奏鳯馭載翔帝幄佇靈天衢騰芳¶
<pb:KR2a0032_WYG_135-12a>¶
　神來留俞神來蹇驤禮鬯樂明奏假孔將¶
姑洗為羽　虹旌蜺旄鸞旗翠蓋星樞扶輪月御叶衞¶
　靈至隂隂靈般裔裔來格來饗福流萬世¶
盥洗乾安　禮文有俶祀事孔明將以潔告允惟齊精¶
　自盥而往聿觀厥成靈監下臨天徳其精¶
詣聖祖位乾安　維宋肖徳欽天顧右於皇道祖丕釐¶
　靈祐葛藟殖繁𤓰瓞孕茂克昌厥後世世孝奏¶
聖祖位奉玉幣靈安(髙宗御製見前)¶
皇帝還位乾安　桂宫耽耽藻儀穆穆天回衮彩風韶¶
<pb:KR2a0032_WYG_135-12b>¶
　璜玉咸英皦亮容典炳煜假我上靈景命有僕¶
奉饌吉安　我簋斯盈我簠斯實或剥或烹或燔或炙¶
　有殽既將為爼孔碩禮儀卒度永錫爾極¶
再盥洗乾安　觴澹初勺禮戒重盥假廟以萃取象于¶
　觀清明外暢精肅中貫我儀圖之三靈攸贊¶
再詣聖祖位乾安　肇基駿命鞏右鴻業鼎玉龜符垂¶
　固萬葉靈貺具臻神光&KR0177;&KR0177;暉祚無疆規重矩疊¶
<pb:KR2a0032_WYG_135-13a>¶
聖祖位酌獻祖安(髙宗御製見前)¶
還位乾安　皇帝瑞慶長發其祥纂系悠逺遡源靈長¶
　徳之克明休烈有光配天作極孝饗是將¶
文舞退武舞進正安　持翟成象秉朱就列旄乘整溢¶
　鳯儀諧節揮舒皇文歌蹈先烈合好效懽福流有截¶
亞獻冲安　光熉紫幄神流玉房秉文侑儀嘉虞貳觴¶
　震澹醉喜彷彿廸嘗璇源之休地久天長¶
終獻冲安　靈輿蹇驤畢觴泰筵貳饗允穆祼將克竣¶
　垂恩儲祉錫羡永年將以慶成燕及皇天¶
<pb:KR2a0032_WYG_135-13b>¶
詣飲福位乾安　若木露英清雲流霞蔓蔓芝秀馮馮¶
　桂華綿瑞無疆産嘏孔奢皇則受之鞏我帝家¶
飲福酒報安　㫖酒惟蘭勺漿惟椒福流瓚斚光燭琨¶
　瑶拜貺清宫凝輝慶霄神其如在徘徊招揺¶
還位乾安　烝哉我皇繼天毓聖逆釐元都對越靈慶¶
　如天斯久如日斯盛瑶圖濬邈永隆駿命¶
徹饌吉安　房鉶陳列室簋登奉告饗具歆展徹惟拱¶
<pb:KR2a0032_WYG_135-14a>¶
　祥光奕奕嘉氣懞懞受嘏不諐燕天之寵¶
送眞太安　雲車風馬靈其來游天門軼蕩神其莫留¶
　遺慶隂隂祉發祥流康我有宋與天匹休¶
降殿乾安　璇庭爛景紫殿流光禮洽乾囘福應日昌¶
　聖系龎鴻景命溥將徳茂功成率祀無疆¶
詣望燎位乾安　厥初生民淵濬唯祖芳薦既輟明燎¶
　具舉徳馨升聞靈貺蕃詡懐濡上靈佑周之祜¶
還大次乾安　帝假于宫彞承清祀天暉臨幄宸衞森¶
　峙行繇大室旋趨紫畤率禮不違式旉靈祉¶
<pb:KR2a0032_WYG_135-14b>¶
理宗明堂前朝獻景靈宫二首(餘用舊辭)¶
升殿登歌乾安　我享我將罄兹精意陟降左右維天¶
　與契齋明乃心祗肅在位於萬斯年百福來備¶
亞獻宫架冲安　慶雲郁郁鳴璆琅琅澹其容與申薦¶
　貳觴奉承若宥神其樂康錫以多祉源深流長¶
大中祥符封禪十首(餘同南北郊)¶
山上圜臺降神髙安　巖巖泰山配徳于天奉符展采¶
<pb:KR2a0032_WYG_135-15a>¶
　翼翼乾乾滌濯靜嘉罔有弗蠲上帝顧諟泠風肅然¶
昊天上帝坐酌獻奉安　皇天上帝隂隲下民道崇廣¶
　覆化洽鴻鈞靈文誕鍚寳命惟新增髙欽事式奉嚴¶
　禋¶
太祖配坐酌獻封安　於穆聖祖肇開鴻業我武惟揚¶
　皇威有曄四隩混同百靈震疊陟配髙穹明靈是接¶
太宗配坐酌獻封安　祗若封祀神宗配天禮樂明備¶
　奠獻精䖍景靈來格休祥藹然於昭垂慶億萬斯年¶
亞獻恭安　因髙定位禮脩物備薦鬯卜牲䖍恭寅畏¶
<pb:KR2a0032_WYG_135-15b>¶
　八音克諧天神咸暨降福穰穰永錫爾類¶
終獻順安　浩浩元精無臭無聲臨下有赫得一以清¶
　備物致享薦兹至誠泰尊奠獻夙夜齊明¶
社首壇降神靖安　至哉坤元資生伊始博厚稱徳沈¶
　濳柔止降禪方位聿修明祀寅恭吉蠲永錫蕃祉¶
皇地祗坐酌獻禪安　坤徳直方博厚無疆秉隂得一¶
　靜而有常寳藏以發乃育百昌肅祗禪祭錫祉穰穰¶
<pb:KR2a0032_WYG_135-16a>¶
大祖配坐酌獻禪安　皇矣聖祖丕赫神武秉運宅中¶
　威加九土徳厚功崇頌聲載路陟配方祗對天之祜¶
太宗配坐酌獻禪安　毖祀柔祗報功厚載思文太宗¶
　侑神嚴配鍾石斯和籩豆咸在永錫坤珍資生為大¶
汾隂十首¶
降神靖安　茫茫坤載粤惟太寧資生光大品物流形¶
　瞻言汾曲允宅神靈聖皇躬享明徳惟馨¶
奠玉幣登歌嘉安　至誠旁達柔祗格思奉以琮幣致¶
　誠在兹¶
<pb:KR2a0032_WYG_135-16b>¶
奉爼豐安　博碩者牲載純其色體薦登爼聿崇坤徳¶
后土地祗坐酌獻博安　秉隂成徳敏樹宣功應變審¶
　諦神力無窮沈潛剛克流謙示中潔兹奠獻妙物𤣥¶
　通¶
太祖配坐酌獻博安　坤元茂育植物成形於穆聖祖¶
　功齊三靈嚴恭配侑厚徳攸寧永懐錫羡歆此惟馨¶
太宗配坐酌獻博安　報功厚載祀事惟明思文烈考¶
<pb:KR2a0032_WYG_135-17a>¶
　道濟羣生侑神定位協徳安平馨潔並薦享于克誠¶
飲福博安　寅威寳命明祀惟䖍協神備物罔不吉蠲¶
　后祗格思靈飈肅然誕受景福遐哉億年¶
亞終獻正安　至哉柔祗滋生蕃錫滌濯靜嘉寅恭夕¶
　惕金奏純如萬舞有奕立我烝民莫匪爾極¶
后土廟降神靖安　博厚流形秉隂成徳柔順利正直¶
　方維則明祗格思素汾之側祗載吉蠲宸心翼翼¶
酌獻博安　至哉物祖設象龍脽動靜之徳翕闢攸宜¶
　嘉栗以薦精禱洪釐茂宣隂貺五榖蕃滋¶
<pb:KR2a0032_WYG_135-17b>¶
祗奉天書六首¶
朝元殿酌獻瑞文　妙道非常神變無方惟天輔徳靈¶
　貺誕章𤣥文昭錫寳歴彌昌禮崇明祀式薦馨香¶
含香園瑞文　運格熈盛將封介丘禮神之域瑞命殊¶
　尤靈文薦降丕顯皇猷聖心肅奉永洽鴻休¶
泰山社首壇升降瑞文　𤣥穹眷懐寳符申錫垂露騰¶
　文粲然靈迹發祥吉圖純熈舄奕登薦欽崇式昭天¶
<pb:KR2a0032_WYG_135-18a>¶
　歴¶
奉香酌獻瑞安　謂天蓋髙惟皇合徳倬彼靈章圖書¶
　是錫眷命諄諄被以遐歴膺籙告成䖍㳟欽翼¶
　地届興王祥開圖籙典禮昭成祺祥交屬大輅逶迤¶
　卿雲紛郁祐我含靈錫兹介福(祥符七年奉祀畢天書廻至應天府有雲)¶
　(物之瑞命製是曲以紀休應)¶
升降靈文　旻穹無聲惟徳是輔降監錫符垂文篆素¶
　孝瑞紀封英聲載路既夀而昌篤天之祜¶
祭九鼎十二首¶
<pb:KR2a0032_WYG_135-18b>¶
帝鼐(土王日祀)降神景安　日號丙丁方號中央徳惟其時¶
　蠲吉是將夫何飲之黄流玉瓚夫何食之有陳伊饌¶
奉饌豐安　粢盛既豐牲牢既充展兹熈事温温其恭¶
　惟明欣欣燔炙芬芬保乎天子繁祉薦臻¶
亞終獻文安　工祝致辭黄流協鬯爰登清歌載期神¶
　享噫予誠心精禋是䖍嘉予陳祀豐盈豆籩¶
春分蒼鼎亞終獻成安　法乾剛兮鑄鼎奠方涓嘉旦¶
<pb:KR2a0032_WYG_135-19a>¶
　兮齊明迎祥胡為持幣維箱及筥胡為和羮有錡維¶
　釡¶
立夏岡鼎迎神凝安　我方東南我日朱明爰因其時¶
　鼎以岡名粢盛既馨牲牷既盈佑我皇家巽令風行¶
亞終獻成安　黄流在中惟馨香祀於薦于神爰祗厥¶
　事禮從多儀以進為文尊斚三獻昭示孔勤¶
夏至彤鼎酌獻成安　犧尊將將徂基自堂牲牷肥腯¶
　鼓鐘喤喤肆予醴齊椒馨飶香聿來歆顧天祚永昌¶
立秋阜鼎酌獻成安　明徳崇享磬筦鏘鏘鏗兮佩舉¶
<pb:KR2a0032_WYG_135-19b>¶
　峩冠齊莊肆陳有序承筐是將其牲伊何籩豆大房¶
秋分皛鼎亞終獻成安　神宫巍巍庭燎有輝聲諧備¶
　樂物陳豐儀清酤既載酌言獻之惟神醉止聿來蕃¶
　釐¶
立冬魁鼎迎神凝安　時運而冬乃神𤣥冥隂陽相推¶
　豐年以成越陳嘉肅牲牢粢盛來享來依臨于明誠¶
酌獻成安　罍之初登其儀昭陳罍之既祼其香升聞¶
<pb:KR2a0032_WYG_135-20a>¶
　神心嘉止於焉欣欣貽我有年穰穰其仁¶
冬至寳鼎奠幣明安　秉心齊明奉牲博碩匏絲鏗陳¶
　冠佩儼飾其肆其將明神來格執奠維何猗歟幣帛¶
　宋史巻一百三十五¶
<pb:KR2a0032_WYG_135-20b>¶
<pb:KR2a0032_WYG_135-21a>¶
　宋史巻一百三十五考證¶
樂志十標目太清宫○(臣酉)按後有太極觀並無太清¶
　宫也此處恐誤¶
眞宗奉聖祖玉清昭應宫御製十一首○昭應宫下通¶
　考有景靈宫三字¶
　宋史巻一百三十五考證¶
<pb:KR2a0032_WYG_135-21b>¶
