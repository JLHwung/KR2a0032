# -*- mode: mandoku-view -*-
#+TITLE: 宋史
#+DATE: 2018-03-31 09:03:32.794539
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷四十六
<pb:KR2a0032_WYG_046-1a>¶
欽定四庫全書¶
　宋史巻四十六¶
元中書右丞相總裁托克托等修¶
¶
　本紀第四十六¶
¶
度宗¶
¶
度宗端文眀武景孝皇帝諱禥太祖十一世孫父嗣榮¶
王與芮理宗母弟也嘉熈四年四月九日生於紹興府¶
榮邸初榮文恭王夫人全氏夢神言帝命汝孫然非汝¶
家所有嗣榮王夫人錢氏夢日光照東室是夕齊國夫¶
<pb:KR2a0032_WYG_046-1b>¶
人黄氏亦夢神人采衣擁一龍納懐中已而有娠及生¶
室有赤光資識内慧七嵗始言言必合度理宗竒之及¶
在位嵗久無子乃屬意託神器焉淳祐六年十月已丑¶
賜名孟啓以皇姪授貴州刺史入内小學七年正月乙¶
夘授宜州觀察使就王邸訓習九年正月乙已授慶逺¶
軍節度使封益國公十一年正月壬戌改賜名孜進封¶
建安郡王寶祐元年正月庚辰詔立為皇子改賜今¶
<pb:KR2a0032_WYG_046-2a>¶
名癸未授崇慶軍節度使開府儀同三司進封永嘉郡¶
王二年七月以宗正少卿蔡抗兼翊善時資善堂初建¶
理宗制堂記書以賜王十月癸酉進封忠王十一月壬¶
寅加元服賜字邦夀五年十月庚子授鎮南遂安軍節¶
度使景定元年六月壬寅立為皇太子賜字長源命楊¶
棟葉夢鼎為太子詹事七月丁夘太子入東宫癸未行¶
冊禮時理宗家教甚嚴雞初鳴問安再鳴回宫三鳴往¶
會議所參决庶事退入講堂講官講經次講史終日手¶
不釋巻將晡復至榻前起居率為常理宗問今日講何¶
<pb:KR2a0032_WYG_046-2b>¶
經荅之是則賜坐賜茶否則為之反覆剖析又不通則¶
繼以怒眀日湏更覆講二年正月丁丑謁孔子於太學¶
請以張栻吕祖謙列從祀十二月癸夘冊永嘉郡夫人¶
全氏為皇太子妃五年十月丁夘理宗崩受遺詔太子¶
即皇帝位戊辰尊皇后謝氏曰皇太后生日為夀崇節¶
庚午宰執文武百官詣祥曦殿表請聼政不允辛未大¶
赦十一月壬申宰執以下日表請視朝不允丁丑凡七¶
<pb:KR2a0032_WYG_046-3a>¶
表始從丙戌帝初聼政御後殿命馬廷鸞留夢炎兼侍¶
讀李伯玉陳宗禮范東叟兼侍講何基徐㡬兼崇政殿¶
說書詔求直言又詔先朝舊臣趙葵謝方叔程元鳳馬¶
光祖李曾伯各上言以匡不逮召江南里王爚洪天錫¶
湯漢等赴闕詔躬行三年喪復濟王竑元贈少師節度¶
使追封鎭王諡昭肅有司討論墳制增修之加封嗣榮¶
王與芮武康寧江軍節度使依前太師判宗正事詔撫¶
勞邉防將士監察御史劾宦官李忠輔何舜卿等贓罪¶
並竄逺方戊戌詔儒臣日侍經筵輔臣觀講乙未命洪¶
<pb:KR2a0032_WYG_046-3b>¶
天錫以侍御史兼侍讀十二月辛丑詔改眀年為咸淳¶
元年行銅錢闗子率貫以七百七十文足壬寅戒贓吏¶
絶貢羡餘甲辰詔以生日為乾㑹節初開經筵講殿以¶
熙眀為名禮部尚書馬廷鸞進讀大學衍義序陳心法¶
之要是嵗兩浙江東西湖南北廣東西福建成都京西¶
潼川䕫利路户五百六十九萬六千九百八十九口一¶
千三百二萬六千五百三十二大理寺奏大辟三十三¶
<pb:KR2a0032_WYG_046-4a>¶
人¶
咸淳元年春正月辛未朔日有食之丞相賈似道請為¶
總䕶山陵使不允尋下詔奬諭癸酉直學士院留夢炎¶
疏留似道甲戌諫議大夫朱貔孫等亦請改命不報詔¶
臨安免征商三月丙子京湖制置使吕文德辭免不允¶
二月庚申置籍中書記諫官御史言事嵗終以考成績¶
三月癸酉似道乞解機政不允壬午京湖制司剏招鎭¶
邉軍甲申葬理宗於永穆陵夏四月壬寅賞四川都統¶
昝萬夀雲頂山金堂峡之功及其將士丁未夀崇節免¶
<pb:KR2a0032_WYG_046-4b>¶
徵臨安官私房僦地錢戊申乾會節如上免徵再免在¶
京征啇三月自是祥慶災異寒暑皆免戊午賈似道特¶
授太師已未幸景靈宫發米八萬石贍京城民䕫路都¶
統王勝以李市沙平之戰獲功轉官兩資將士効力者¶
上其名推賞五月已已追命史彌逺為公忠翊運定策¶
元勲閏月乙已久雨京城減直糶米三萬石自是米價¶
髙即發廩平糶以為常丁未發錢二十萬贍在京小民¶
<pb:KR2a0032_WYG_046-5a>¶
錢二十萬賜殿歩馬司軍人錢二萬三千賜宿衞自是¶
行慶恤災或遇霪雨雪寒咸賜如上數以江萬里參知¶
政事王爚同知樞宻院事權參知政事馬廷鸞端眀殿¶
學士簽書樞宻院事丁已以錢三十萬命臨安府通變¶
平物賈丁夘故成都馬歩軍總管張順歿於王事詔特¶
贈官五轉其子與八官恩澤六月乙酉名理宗御製之¶
閣曰顯文置學士直學士待制直閣等官戊子沿海制¶
置使葉夢鼎三辭免不允已丑名理宗原廟殿曰章熙¶
秋七月丁酉太白晝見初命廸功郎鄧道為韶州相江¶
<pb:KR2a0032_WYG_046-5b>¶
書院山長主祀先儒周惇頤壬寅參知政事江萬里乞¶
歸田里不允戊申䕫路安撫徐宗武城開達石城乞推¶
恩從之壬戌督州縣嚴錢法禁民間用牌帖癸亥以諒¶
隂命宰執類試阮登炳以下依廷試例出身禁在京置¶
窠柵私繫囚八月庚辰命陳奕沿江按閱軍防賜錢二¶
十萬給用丁亥詔有司收民田租或掊克無藝監司其¶
嚴禁戢違禁者有刑甲午大元元帥阿术帥大軍至廬¶
<pb:KR2a0032_WYG_046-6a>¶
州及安慶諸路統制范勝統領張林正將髙興副將孟¶
興逆戰沒於陣詔勝等各官其一子進勇副尉九月已¶
酉以洪天錫為工部侍郎兼侍讀壬子命宰執訪司馬¶
光蘇軾朱熹後人賢者能者各上其名録用癸丑吕文¶
德言京湖制帥策應三司官屬乞推恩詔各進一秩庚¶
申吏部侍郎李常上七事曰崇㢘耻嚴鄉舉擇守令黜¶
貪汙讞疑獄任儒師修役法冬十月壬申減四川州縣¶
鹽酒課始自景定四年正月一日再免徵三年乙亥減¶
田契稅錢什四庚辰江安州潼川安撫司以攻懐簡小¶
<pb:KR2a0032_WYG_046-6b>¶
富砦戰圖来上詔優荅以賞十一月乙未兄少保保寧¶
軍節度使致仕乃裕薨贈少傳追封臨川郡王¶
二年春正月癸丑江萬里四請歸田乞祠祿不允以為¶
湖南安撫使兼知潭州二月乙已侍講范東叟奏正心¶
之要有三曰進德曰立政曰事天上嘉納焉戊寅詔免¶
湖南漕司積年運上峡米耗折逋直辛邜詔左右史循¶
舊制立侍御坐前三月庚子賞䕫路總管張喜等防䕶¶
<pb:KR2a0032_WYG_046-7a>¶
開達軍功將士進官有差乙已詔郡守兩年為任方别¶
授官戊申賜勅書奬諭吕文德夏四月乙丑洪天錫三¶
請祠不允以顯文閣待制知潭州兼湖南安撫使甲申¶
侍御史程元岳上言帝王致夀之道在修德後世怵邪¶
說以求之往轍可鑒修徳之目有三曰清心曰寡欲曰¶
崇儉皆致夀之原上嘉納之丁亥授信州布衣徐直方¶
史館編校五月癸丑詔諸節制將帥討軍實節浮費毋¶
占役兵士致妨訓練六月丁丑給羅鬼國化州印壬午¶
以衢州饑命守令勸分諸藩邸發廩助之秋七月壬辰¶
<pb:KR2a0032_WYG_046-7b>¶
祈雨詔以来年正月一日郊壬寅禮部侍郎李伯玉言¶
人材貴乎善飬不貴速成請罷童子科息奔競以保幼¶
稚良心詔自咸淳三年為始罷之八月甲申安南國遣¶
使賀登位獻方物九月丙辰浙西安撫使李芾以臺臣¶
黄萬石等言削兩秩免冬十一月辛丑兩淮制置使李¶
庭芝立城屯駐武銳一軍以工役費用及圖来上詔奬¶
勞之乙夘少師致仕趙葵薨贈太傅賜諡忠靖丁已利¶
<pb:KR2a0032_WYG_046-8a>¶
東安撫使知合州張珏調統制史炤監軍王世昌等復¶
廣安大梁城詔推爵賞有差十二月丁丑申嚴戢貪之¶
令甲申以請先帝諡祭告天地宗廟社稷丙戌奉冊寳¶
請於南郊上諡曰建道備德大功復興烈文仁武聖眀¶
安孝皇帝廟號理宗大理寺奏嵗終大辟三十五人¶
三年春正月已丑朔郊大赦丁酉奉皇太后寳上尊號¶
曰夀和辛丑夀和太后冊寳禮成謝堂等二十七人各¶
進一秩髙平郡夫人謝氏等二十二人各進封特封有¶
差癸夘冊命妃全氏為皇后戊申帝詣太學謁孔子行¶
<pb:KR2a0032_WYG_046-8b>¶
舎菜禮以顔淵曾參孔伋孟軻配享顓孫師升十哲邵¶
雍司馬光升列從祀雍封新安伯禮部尚書陳宗禮國¶
子祭酒陳宜中進讀中庸己酉執經官宗禮講經官宜¶
中各進一秩宜中賜紫章服太學武學宗學國子學宗¶
正等官若醫官監書庫門庖等各進一秩諸齋長諭及¶
起居學生推恩有差乙邜夀和太后親屬謝奕修郭自¶
中黄興在等二十八人各升補一秩二月已未克復廣¶
<pb:KR2a0032_WYG_046-9a>¶
安軍詔改為寧西軍庚申馬光祖再乞致仕不允乙丑¶
詔賈似道太師平章軍國重事一月三赴經筵三日一¶
朝治事都堂丙子樞宻院言知䕫州䕫路安撫徐宗武¶
剏立卧龍山堡囿詔宗武帶行遥郡團練使以旌其勞¶
三月癸夘知房州李鑑及將校杜汝隆夏喜以戰龍光¶
砦有功優與旌賞夏四月庚申夀和太后兩次冊寳族¶
兄弟謝奕實等十五人族姪謝在達等四十七人族姪¶
孫謝鏞等十四人各錫銀十兩帛十疋詔大中大夫全¶
清夫儒科發身懇陳換班靖退可尚特授清逺軍承宣¶
<pb:KR2a0032_WYG_046-9b>¶
使提舉佑神觀仍奉朝請乙酉張珏䕶合州春耕戰欵¶
龍溪以狀言功詔趣上立功將士姓名五月丁亥朔日¶
有食之戊申詔曰比常命有司按月給百官奉惟官愈¶
卑去民愈親仍聞過期弗予是吏奉吾命不䖍也諸路¶
監司其嚴紏劾六月壬戌加授吕文德少傳馬光祖參¶
知政事李庭芝兵部尚書並職任仍舊皇后受冊推恩¶
弟全清夫以下十五人官一轉全必槱以下十七人補¶
<pb:KR2a0032_WYG_046-10a>¶
承信郎癸酉美人楊氏進封淑妃戊寅詔榮王族姻與¶
萊等三十四人各轉官有差秋七月丁亥張珏授正任¶
團練使帶行左領軍衞大將軍賜金帶壬辰樞宻院言¶
右武大夫權鄂州都統汪政鄂城戰禦又焚光化城外¶
積聚及攻眞陽城皆有功該轉十二官詔轉横行遥郡¶
甲午四川都統昝萬夀調統制趙寳楊立等率舟師䕶¶
糧逹渠城以功推賞已酉權黎州張午招諭大青羗王¶
歸義乞用兩林西蕃瑜林仍賜予加優從之八月辛酉¶
遣歩帥陳奕率馬軍舟師廵邏江防壬戌邊報警急詔¶
<pb:KR2a0032_WYG_046-10b>¶
諭吕文德等申嚴防遏乙丑太師武康寧江軍節度使¶
判大宗正事嗣榮王與芮進封福王主榮王祀事壬申¶
久雨命在京三獄赤縣道司僉㕔擇官審決獄訟毋滯¶
九月乙未詔郡縣折收民田租毋厚直取嬴違者論罪¶
癸夘知邕州總統譚淵李旺周勝等繇特磨行大理界¶
率兵攻建水州禽其知州阿孱以下三百餘人獲馬二¶
百餘焚榖米器甲廬舎師還論功各轉官三資軍校補¶
<pb:KR2a0032_WYG_046-11a>¶
轉有差冬十月庚申復開州賜四川策應司錢百萬勞¶
軍甲戌大雷電十一月丙申故左丞相吳潜追復光祿¶
大夫壬寅賞知房州李鑑調遣路將夏喜統領馮興等¶
均州武陽埧戰功十二月丙辰吕文煥依舊帶行御器¶
械改知襄陽府兼京西安撫副使丁夘䑓臣言叙復元¶
官觀文殿學士提舉洞霄宫皮龍榮貪私傾險嘗朋附¶
丁大全乞寢新命詔予祠祿¶
四年春正月癸未賜吕師虁紫章服金帶已丑吕文德¶
言知襄陽府兼京西安撫副使吕文煥荆鄂都統制唐¶
<pb:KR2a0032_WYG_046-11b>¶
永堅蠟書報白河口萬山鹿門山北師興築城堡檄知¶
郢州翟貴兩淮都統張世傑申嚴備禦癸已故守合州¶
王堅賜廟額曰報忠癸卯沔州駐劄潼川安撫副使昝¶
萬夀特升右武大夫帶行左驍衞大將軍賜金帶已酉¶
印應雷改知慶元府兼沿海制置使庚戌詔曰邇年近¶
臣無謂引去以為髙勉留再三弗近益逺往往相尚不¶
知其非義也亦由一二大臣嘗勇去以為衆望相踵至¶
<pb:KR2a0032_WYG_046-12a>¶
今孟子於齊王不遇故去是未嘗有君臣之情也然猶¶
三宿出晝庶㡬改之儒者家法無亦取此乎朕於諸賢¶
允謂無負其弗髙尚使人疑於負朕閏月庚午賜夏貴¶
金帶夏四月壬午湯漢三辭免刑部侍郎福建安撫使¶
庚寅乾㑹節帝御紫宸殿羣臣稱賀上曰謝方叔託名¶
進香擅進金器諸物且以先帝手澤毎繫之䟦率多包¶
蔵至以先帝行事為已功殊失大臣體宜鐫一秩於是¶
盧鉞等相繼論列方叔昨蜀廣敗事誤國殄民今又違¶
制擅進削一秩罰輕詔削四秩奪觀文殿大學士恵國¶
<pb:KR2a0032_WYG_046-12b>¶
公罷宰臣恩數仍追寳奎錄并繫䟦眞本来上丙申右¶
正言黄鏞言今守邉急務非兵農合一不可一曰屯田¶
二曰民兵川蜀屯田為先民兵次之淮襄民兵為先屯¶
田次之此足食足兵良策也不報丁酉詔故修武郎姚¶
濟死節立廟賜額曰忠壯五月辛酉樞宻都承㫖髙達¶
再辭侍衞都虞候乞歸田里命孫虎臣代之壬申賜陳¶
文龍以下六百六十四人進士及第出身丙子賈似道¶
<pb:KR2a0032_WYG_046-13a>¶
乞骸骨不允六月辛已葉夢鼎再乞歸田里不允詔罷¶
浙西諸州公田莊官募民自耕輸租租減什三毋私相¶
易田違制以盗賣官田論秋七月戊午有星出氐宿西¶
北急流入騎官星沒已未淑妃楊氏親屬楊幼節以下¶
百三十四人推恩進秩八月壬寅奉安寧宗實錄理宗¶
實錄御集日歴㑹要玉牒經武要略咸淳日歴玉牒賈¶
似道葉夢鼎馬廷鸞各補轉兩官諸局官若吏推恩有¶
差九月癸未太白晝見大元兵築白河城始圍襄樊冬¶
十月戊寅朔日有食之子憲生參知政事常挺六乞歸¶
<pb:KR2a0032_WYG_046-13b>¶
田里詔予郡已亥已減四川州縣鹽酒課詔自咸淳四¶
年始再免徵三年十一月癸丑樞宻院言南平紹慶六¶
郡鎭撫使韓宣城渝嘉開達常武諸州有勞繇峽州至¶
江陵水陸措置盡瘁以死宜視沒於王事加恩詔宣守¶
本官致仕任一子承節郎仍贈正任承宣使丁已詔知¶
江陵府陳奕禆將周全王德等戰西山南谷口田家山¶
有功各以等第推賞戊午子鍠生丙寅福建安撫使湯¶
<pb:KR2a0032_WYG_046-14a>¶
漢再辭免乞祠祿詔别授職辛未以文武官在選困於¶
部吏隆寒旅瑣可憫詔吏部長貳郎官日趣銓注小有¶
未備特與放行違者有刑自是隆寒盛暑申嚴誡飭常¶
挺卒贈少保壬申行義役法十二月辛夘以夏貴為沿¶
江制置副使兼知黄州癸已史館狀理宗實録接續起¶
修張九成孫象先力學飭行不墜家聲其免一解示表¶
厲命建康府建南軒書院祠先儒張栻戊戌汪立信知¶
潭州兼湖南安撫使職任依舊乙已詔賞京湖總管張¶
喜趙萬等石門坂堰戰功¶
<pb:KR2a0032_WYG_046-14b>¶
五年春正月丁未以李庭芝為兩淮安撫制置大使兼¶
知揚州壬子京湖策應司參謀呼延德領諸將張喜等¶
遇北兵戰於蠻河癸亥葉夢鼎累章請老留之固辭依¶
前少保判福州福建安撫使封信國公以馬廷鸞參知¶
政事兼同知樞宻院事甲戌以江萬里參知政事二月¶
戊子江萬里辭免參知政事不允三月丙午北帥阿术¶
自白河以兵圍樊城甲寅葉夢鼎辭免判福州福建安¶
<pb:KR2a0032_WYG_046-15a>¶
撫使詔不允乙夘皇后歸寧族婣推恩保信軍節度使¶
全清夫以下五十六人各進一秩咸安郡夫人全氏以¶
下三十二人各特封有差大元兵城鹿門已未詔浙西¶
六郡公田設官督租有差辛酉京湖都統張世傑率馬¶
歩舟師援襄樊戰於赤灘圃戊辰以江萬里為左丞相¶
馬廷鸞為右丞相兼樞宻使已已以馬光祖知樞宻院¶
事兼參知政事吳革沿江制置使夏四月丙子賞張世¶
傑戰功辛已江萬里馬廷鸞辭免詔不允壬午知渠州¶
張資上蓬州界白土神山蒲渡等處今年春戰功丙戌¶
<pb:KR2a0032_WYG_046-15b>¶
以安西都統張朝寳利東路安撫張珏領兵䕶錢粟餉¶
寧西軍還至水磑頭戰有功詔推賞已丑劉䧺飛依舊¶
樞宻都承㫖知沅州兼常德澧辰沅靖五郡鎮撫使癸¶
已李庭芝特進一秩髙郵縣夏世賢七世義居詔署其¶
門五月已酉馬光祖依舊觀文殿學士提舉洞霄宫乙¶
夘程元鳳薨贈少師庚申有星自斗宿距星東北急流¶
向牛宿至濁沒壬戌詔信陽諸將婁安邦朱興戰千石¶
<pb:KR2a0032_WYG_046-16a>¶
畈吕文煥呼延德戰福山楊青李忠戰石湫俱有勞效¶
推賞有差壬申京湖制司言故䕫路安撫徐宗武沒於¶
王事乞優加贈恤詔致仕恩外特官其一子承節郎六¶
月庚辰以吕文福為復州團練使知濠州兼淮西安撫¶
副使甲申皇子昰生辛夘家鉉翁辭免新命詔别授職¶
庚子李庭芝辭免兼淮東提舉不允秋七月已酉觀文¶
殿學士馬光祖乞守本官致仕詔允所請庚申祈雨壬¶
戌東南有星自河鼓距星西北急流至濁沒八月戊寅¶
詔郡縣收民田租毋巧計取贏毋厚直折納轉運司申¶
<pb:KR2a0032_WYG_046-16b>¶
嚴按劾詔襄樊將士戰禦宣力以錢二百萬犒師趣上¶
其立功姓名補轉官資九月丙午祈晴辛酉祀眀堂大¶
赦丙寅眀堂禮成加上夀和聖福皇太后尊號冊寳太¶
師判大宗正事福王主榮王祀事與芮加食邑一千戶¶
冬十月甲申子憲授檢校太尉武安軍節度使封益國¶
公已丑吕文徳進封崇國公加食邑七百戶以湯漢為¶
顯文閣直學士提舉玉隆萬夀宫兼象山書院山長十¶
<pb:KR2a0032_WYG_046-17a>¶
一月戊辰少傅文徳乞致仕詔特授少師進封衞國公¶
依所請致仕十二月癸酉文德卒贈太傅賜諡武忠已¶
夘以范文虎為殿前副都指揮使夀和聖福皇太后尊¶
號冊寳禮成姪謝堂姪孫光孫等二十八人各轉一官¶
餘姻推恩有差甲申以錢二百萬命京湖帥臣給犒襄¶
郢等處水陸戍士戊子詔安南國王父陳日煚國王陳¶
威晃並加食邑一千戶大元兵築南新城¶
六年春正月壬寅以李庭芝為京湖安撫制置使兼䕫¶
路策應使印應雷兩淮安撫制置使已酉以錢二百萬¶
<pb:KR2a0032_WYG_046-17b>¶
賜䕫路策應司備禦賞給庚戌以髙達為湖北安撫使¶
知鄂州孫虎臣起復淮東安撫副使知淮安州辛酉行¶
成天歴丁夘上製字民牧民二訓以戒百官戊辰以江¶
萬里為福建安撫使二月辛未檢校少保安德軍節度¶
使與莱加食邑五百戶丁亥陳宜中經筵進講春秋終¶
萹賜象簡金御仙花帶鞍馬丁酉以吕文福為淮西安¶
撫副使兼知廬州已亥朱禩孫權兵部尚書仍四川安¶
<pb:KR2a0032_WYG_046-18a>¶
撫制置總領䕫路轉運知重慶府三月庚子朔日有食¶
之癸丑詔曰吏以㢘稱自古有之今絶不聞豈不自章¶
顯而壅於上聞歟其令侍從卿監郎官各舉㢘吏將顯¶
擢焉癸亥詔贑吉南安境數被寇雖有砦卒寇出沒無¶
時莫能相救宜即要衝立四砦砦屯兵百使地勢聫絡¶
禦寇為便從三郡擇將官領之夏四月戊寅以文天祥¶
兼崇政殿說書五月辛丑以吳革為沿江制置宣撫使¶
六月庚午詔太極圖說西銘易傳序春秋傳序天下士¶
子宜肄其文戊寅賈似道託疾辭退疏十數上上留益¶
<pb:KR2a0032_WYG_046-18b>¶
堅禮異之曰師相而不名馬廷鸞洎省部䑓諫學館諸¶
司連章請留似道庚辰子憲薨庚寅詔以襄郢水陸屯¶
戍將士隆暑露處出錢二百萬命京湖制司給賜秋七¶
月復開州已亥更鑄印給之八月甲申瑞安府樂清縣¶
嘉禾生詔薦士增四名壬辰詔郡縣行推排法虚加寡¶
弱戶田租害民為甚其令各路監司詢訪亟除其弊詔¶
精擇監司守令監司察郡守郡守察縣令置籍考覈嵗¶
<pb:KR2a0032_WYG_046-19a>¶
終第其治狀来上癸已以夏貴能舉職事進一秩詔似¶
道十日一朝九月庚戌以黄萬石為沿海制置使壬子¶
台州大水冬十月丁丑遣范文虎總統殿司兩淮諸軍¶
往襄樊㑹合備禦賜錢百五十萬犒師已夘詔台州發¶
義倉米四千石并發豐儲倉米三萬石振遭水家甲甲¶
以陳宗禮趙順孫兼權參知政事依舊同提舉編修敇¶
令經武要略閏十月已酉安吉州水免公田租四萬四¶
千八十石戊午詔殿歩馬諸軍貧乏陣沒孤遺者多方¶
此隆寒其賜錢二十萬米萬石振之十一月丁丑嘉興¶
<pb:KR2a0032_WYG_046-19b>¶
華亭兩縣水免公田租五萬一千石民田租四千八百¶
一十石庚辰詔襄郢屯戍將士隆寒可憫其賜錢二百¶
萬犒師已丑都統張世傑領兵江防乙未詔陳宗禮進¶
一秩為資政殿學士依所請守兼參知政事致仕十二¶
月戊戌陳宗禮卒贈七秩已亥詔唐全張興祖等齎蠟¶
書入襄陽往復甚艱各補轉三官賜錢二千緡大元兵¶
築萬山城¶
<pb:KR2a0032_WYG_046-20a>¶
七年春正月乙丑子昰授左衞上將軍進封建國公詔¶
湯漢洪天錫赴闕詔戒貪吏辛未紹興府諸暨縣湖田¶
水免租二千八百石有竒三月戊寅發屯田租榖十萬¶
石振和州無為鎭巢安慶諸州饑辛已日暈赤黄周匝¶
乙酉平江府饑發官倉米六萬石吉州饑發和糴米十¶
萬石皆減直振糶丙戌詔減内外百司吏額戊子發米¶
一萬石往建德府濟糶詔臨江軍宣聖四十七代孫延¶
之子孫與放國子監試夏四月辛亥免廣東提舉司監¶
蘿銀三萬兩甲寅禮部侍郎陳宜中再乞補外以顯文¶
<pb:KR2a0032_WYG_046-20b>¶
閣待制出知福州兼福建路安撫使五月乙酉賜禮部¶
進士張鎭孫以下五百二人及第出身壬辰發米二萬¶
石詣衢州振糶六月癸已以錢百萬銀五千兩命知嘉¶
定府昝萬夀修城浚濠繕甲兵備禦遏以韓震帶行御¶
器械知江安州兼潼川東路安撫副使馬堃帶行御器¶
械知咸淳府節制涪萬州䑓臣劾朱善孫督綱運受贓¶
四萬五千詔特貸死配三千里禁錮不赦乙未詔以蜀¶
<pb:KR2a0032_WYG_046-21a>¶
閫調度浩繁賜錢二百萬給用丙申諸暨縣大雨暴風¶
雷電發米振遭水家瑞州民及流徙者飢乏食發義倉¶
米一萬八千石減直振糶已亥詔以陸九淵孫溥補上¶
州文學已酉鎭江府轉輸米十萬石於五河新城積貯¶
癸丑以隆暑給錢二百萬賜襄郢屯戍將士丙辰撫州¶
黄震言本州振荒勸分前榖城縣尉饒立積米二百萬¶
靳不發廩雖嘗監貸宜正遏糴之罪詔饒立削兩秩武¶
岡軍居住洪天錫三辭召命詔守臣勉諭赴闕戊午紹¶
興府饑振糧萬石已未兩淮五河築城具完賜名安淮¶
<pb:KR2a0032_WYG_046-21b>¶
軍大元會兵圍襄陽秋七月辛未樞宻院言吳信周旺¶
齎蠟書入襄城往復効勞詔各補官三轉丁丑湖南轉¶
運司訪求先儒張栻後人義倫以聞詔補將仕郎壬午¶
四川制置使朱禩孫言夏五以来江水凡三泛溢自嘉¶
而渝漂蕩城壁樓櫓圯壊又嘉定地震者再被災害為¶
甚乞賜黜罷上答天譴詔不允癸未詔城五河淮東制¶
置印應雷具有勞績進一秩宣勞官屬將士皆推恩八¶
<pb:KR2a0032_WYG_046-22a>¶
月壬辰朔日有食之甲午以錢三百萬遣京湖制置李¶
庭芝詣郢州調遣犒師丁未命沿江制置副使夏貴㑹¶
合策應以錢二百萬隨軍給用九月乙亥顯文閣直學¶
士湯漢顯文閣直學士洪天錫各五辭召命詔並升華¶
文閣學士仍予祠祿已丑子㬎生冬十月丙申少傳嗣¶
秀王與澤薨詔贈少師追封臨海郡王癸丑從政郎朱¶
鑒孫進羣經要略已未詔殿歩馬諸軍貧乏陣沒孤遺¶
者方此隆寒其賜錢二十萬米萬石振之十一月癸亥¶
詔民有以孝弟聞於鄉者守令其具名上聞將旌異勞¶
<pb:KR2a0032_WYG_046-22b>¶
賜焉已已詔湯漢官一轉端明殿學士依所請致仕十¶
二月甲午詔諸路監司循按刑獄傔從擾民御史臺申¶
嚴覺察丙午以錢三十萬命四川制司下渠洋開州寧¶
西鎭撫使張朝寳剏司犒帥已亥淮東統領兼知鎭江¶
府趙溍乞祠祿不允謝方叔特叙復元官職恵國公致¶
仕辛亥初置士籍戊午詔舉㢘能材堪縣令者侍從䑓¶
諫給舎各舉十人卿監郎官各舉五人制帥監司各舉¶
<pb:KR2a0032_WYG_046-23a>¶
六人知州軍監各舉二人¶
八年春正月庚申詔朕惟崇儉必自宫禁始自令宫禁¶
敢以珠翠銷金為首餙服用必罰無貸臣庶之家咸宜¶
體悉工匠犯者亦如景祐制必從重典又詔有虞之世¶
三載考績三考黜陟幽眀漢之為吏者長子孫則其遺¶
意也比年吏習媮薄人懐一切計日待遷事未克究又¶
望而之他吏胥狎玩竊弄官政吾民奚頼焉繼自今内¶
之郎曹外之牧守以上更不數易其有治狀昭著自宜¶
奬異辛未子昺生已丑湯漢卒賜諡文清二月癸已謝¶
<pb:KR2a0032_WYG_046-23b>¶
方叔卒贈少師前知台州趙子寅歿無所歸特贈直秘¶
閣給沒官宅一區田三百畝飬其孤遺以旌㢘吏丙午¶
以錢二百萬給犒襄郢水陸戰戍將士三月丙子同知¶
樞宻院事兼權參知政事趙順孫授中大夫夏四月戊¶
子知合州利路安撫張珏剏築宜勝山城五月已已王¶
爚除觀文殿學士提舉萬夀觀兼侍讀大元兵久圍襄¶
樊援兵扼闗險不克進詔荆襄將帥移駐新郢遣部轄¶
<pb:KR2a0032_WYG_046-24a>¶
張順張貴將死士三千人自上流夜半輕舟轉戰比眀¶
達襄城收軍閱視失張順六月丙申皮龍榮徙衡州丁¶
酉以章鑑為端眀殿學士同簽書樞宻院事同提舉經¶
武要略以錢千萬命京湖制司糴米百萬石轉輸襄陽¶
府積貯乙已以家鉉翁兼權知紹興府浙東安撫提舉¶
司事以唐震為浙西提㸃刑獄王爚乞寢新命不允勉¶
諭赴闕辛亥䑓臣言江西推排由結局已久舊設都官¶
團長等虛名尚在占恡常役為害無窮又言廣東運司¶
銀場病民詔俱罷之癸丑以錢五百萬緡命四川制司¶
<pb:KR2a0032_WYG_046-24b>¶
詣湖北糴運上峡入䕫米五十萬石秋七月辛未知靜¶
江府廣西經略安撫使兼計度轉運使胡頴乞祠禄詔¶
勲一轉依所乞宫觀八月丙戌朔日有食之辛丑詔家¶
鉉翁赴闕丁未紹興府六邑水發米振遭水家壬子王¶
爚辭免眀堂大禮陪祠乙夘詔福建安撫陳宜中克舉¶
厥職升寳謨閣待制九月丁夘詔洪天錫轉端眀殿學¶
士允所請致仕辛未眀堂禮成祀景靈宫還遇大雨改¶
<pb:KR2a0032_WYG_046-25a>¶
乗逍遥輦入和寧門肆赦庚辰詔以朱禩孫兼四川屯¶
田使乙酉洪天錫卒贈五官諡文毅冬十月已亥紹興¶
府言八月一日㑹稽餘姚上虞諸暨蕭山五縣大水詔¶
減田租有差丁未以章鑑兼權參知政事右丞相馬廷¶
鸞十疏乞骸骨詔不允庚戌以秋雨水溢詔減錢塘仁¶
和兩縣民田租什二會稽湖田租什三諸暨湖田租盡¶
除之辛亥陳宜中兼給事中十一月乙夘右丞相馬廷¶
鸞累䟽乞骸骨授觀文殿學士知饒州詔以隆寒殿歩¶
馬司諸軍貧窶并陣沒孤遺者振以錢粟丙辰陳奕以¶
<pb:KR2a0032_WYG_046-25b>¶
殿前都指揮使攝侍衞歩軍司馬軍司已未馬廷鸞辭¶
免知饒州乞祠禄詔允所請以觀文殿大學士鄱陽郡¶
公提舉洞霄宫壬戌命阮思聦赴樞宻院禀議已已詔¶
眀堂禮成安南國王陳日煚陳威晃各加食邑一千户¶
賜鞭鞍馬等物十二月甲寅以葉夢鼎為少傳右丞相¶
兼樞宻使¶
九年春正月乙丑樊城破范天順牛富死之癸未詔定¶
<pb:KR2a0032_WYG_046-26a>¶
安豐統制金文彪朱文廣王文顯盛全&KR1673;河古河泉河¶
珉河等處戰功行賞二月甲申詔鄂州左水軍統制張¶
順沒身戰陣贈寧逺軍承宣使官其二子承信郎立廟¶
京湖賜額曰忠顯甲午朱禩孫撫綏備禦義不辭難敇¶
書奬諭丁未以夏貴檢校少保庚戌吕文煥以襄陽府¶
歸大元癸丑以朱澗寺戰功推賞来歸人馬宣沿江都¶
統王喜等將士千五百七十餘人三月庚申賈似道言¶
邊遽日聞請身督師以勵將帥詔不允四川制司言近¶
出師成都劉整故吏羅鑑自北復還上整書槀一帙有¶
<pb:KR2a0032_WYG_046-26b>¶
取江南二策其一曰先取全蜀蜀平江南可定其二曰¶
清口桃源河淮要衝宜先城其地屯山東軍以圖進取¶
帝覽奏亟詔淮東制司往清口擇利城築以備之葉夢¶
鼎辭免右丞相詔不允庚午遣金吾衞上將軍阮思聰¶
由平江鎮江及黄州行視城池凡合繕修增易者亟條¶
奏丙子來歸人方德秀補成忠郎栗勇楊林胡巨川補¶
保義郎劉全補承信郎戊寅賈似道始奏李庭芝表言¶
<pb:KR2a0032_WYG_046-27a>¶
襄帥吕文煥以城降大元已夘加昝萬夀寧逺軍承宣¶
使職任仍舊庚辰夏貴辭免檢校少保不允壬午詔建¶
機速房以革樞宻院漏泄兵事稽違邉報之弊賈似道¶
累疏請身督師詔勉留夏四月詔褒襄城死節右領衞¶
將軍范天順贈靜江軍承宣使右武大夫馬司統制牛¶
富贈金州觀察使各官其二子承信郎賜土田金幣恤¶
其家甲申汪立信權兵部尚書京湖安撫制置使知江¶
陵府䕫路䇿應使湖廣總領不許辭免以錢二百萬給¶
立信開閫犒師葉夢鼎乞致仕遣官勉諭赴都堂治事¶
<pb:KR2a0032_WYG_046-27b>¶
辛夘以趙溍為淮西總領兼沿江制置建康留守詔黄¶
萬石赴闕壬辰詔襄陽六年之守一旦而失軍民離散¶
痛切朕心今年乾㑹節其免集英殿宴以錢六十萬給¶
沿江制置趙溍江防捍禦癸已知招信軍陳巖乞祠祿¶
詔曰迺者邉吏弗戒致有襄難將士頻嵗暴露邉方蕩¶
析離居盡傷朕心爾閫臣専征方面宜身率諸將宣揚¶
國威以賞戮用命不用命爾守臣有土有民宜申儆國¶
<pb:KR2a0032_WYG_046-28a>¶
人保固封守爾諸將尚廸果毅一乃心力各以其兵敵¶
王所愾今朕多誥爾其悉聼明訓毋懈毋愞習於故常¶
功多有厚賞爾不克用勸罰固不得私也又如中外小¶
大臣僚有材識超卓眀控御之宜懐攻守之略者宻具¶
以聞一如端拱二年制書朕當虛心以聼李庭芝乞解¶
罷詔赴闕壬寅詔復置樞宻院都統制副都統制各一¶
員丁未以髙達為寧江軍節度使湖北安撫使知峡州¶
詔忠州潜藩已升咸淳府刺史王達改授髙州刺史李¶
庭芝辭召赴闕詔與祠已酉詔南歸人復有戰功者予¶
<pb:KR2a0032_WYG_046-28b>¶
優賞楊春薛聚成陳君謨周海周興各補成忠郎蕭成¶
侯喜丁甫劉鑄鄭歸各補承信郎以夏貴兼侍衞馬軍¶
都指揮使庚戌詔汪立信賞罰調用悉聼便宜行事辛¶
亥吕師虁言比賈似道得李庭芝書報臣叔父文煥以¶
襄城降臣聞之隕越無地不能頃刻自安請以經略安¶
撫轉運靜江府印委次官䕶之席藁俟命容臣歸省偏¶
親誓當趨事赴功毁家紓難以贖門戶之愆以報君父¶
<pb:KR2a0032_WYG_046-29a>¶
之造詔不允五月乙夘以黄萬石權戶部尚書兼知臨¶
安府浙西安撫使四川制司朱禩孫言所部諸縣除正¶
辟文臣外諸郡屬邑許令本司不拘外縣一體選辟文¶
臣以幸蜀之士民奏可丙辰知廬州吕文福言從兄文¶
煥以襄陽降為其玷辱何顔以任邉寄乞放罷歸田里¶
詔不允吕師虁五疏乞罷任詔赴闕丁夘申禁奸民妄¶
立經㑹私剏菴舎以避征徭保伍容芘不覺察坐之辛¶
未劉䧺飛乞致仕戊寅孝感縣丞闗應庚上書言邉防¶
二十事詔授武當軍節度推官兼司法京湖制司量材¶
<pb:KR2a0032_WYG_046-29b>¶
任使庚辰馬軍司統制王信昔在襄樊緣戰䧟陣今復¶
来歸特與官五轉充殿前司正額統制賜錢一萬布衣¶
林椿年等上書言邉防十數事詔諸人上書凡言請以¶
丞相似道督視者不允餘付機速房六月刑部尚書兼¶
給事中陳宜中言樊城之潰牛富死節尤著以職卑贈¶
恤下范天順一階未惬輿情詔加贈富寧逺軍承宣使¶
仍賜土田金幣恤其家前四川宣撫司參議官張夢發¶
<pb:KR2a0032_WYG_046-30a>¶
詣賈似道上書陳危急三策曰鎮漢江口岸曰城荆門¶
軍當陽界之玉泉山曰峡州宜都而下聫置堡砦以保¶
聚流民且守且耕并圖上城築形勢賈似道不以上聞¶
下京湖制司審度可否事竟不行成都安撫使昝萬夀¶
去冬調將士攻毁成都大城今春戰碉門五月遣統制¶
楊國寳領兵至雅州統領趙忠領兵至眉州兩路捍禦¶
有勞詔具將士宣力等第姓名以聞吕文福言文煥為¶
人扶擁以襄陽降非由已心詔與李庭芝元陳異同其¶
審覈以聞庭芝表向在京湖来歸人吳旺等備言文煥¶
<pb:KR2a0032_WYG_046-30b>¶
父子降狀先納筦鑰旋獻襄城且陳策攻郢州請自為¶
先鋒言人人同制司案辭可徵非敢加誣人罪詔文福¶
勉力捍禦母墜家聲京湖制司言去年冬間探司總管¶
劉儀盛聰總制趙鐸領精銳至均州文龍崖立砦吕文¶
煥既降均城受敵知郡劉懋偕劉儀等扞禦宣勞詔懋¶
升右武大夫帶行左衞大將軍仍舊職儀添差荆湖北¶
路兵馬鈐轄聰添差鄂州兵馬鈐轄各官三轉將士官¶
<pb:KR2a0032_WYG_046-31a>¶
兩轉左蔵東庫蹇材望上書言邉事大可憂者七急當¶
為者五不報丙戌劉䧺飛卒特贈一官戊子京湖制司¶
請給器械詔内軍器庫選犀利者賜之仍贈錢百萬備¶
修繕四川制置朱禩孫言月奉銀計萬兩願以犒師向¶
後月免請詔常祿勿辭已丑給事中陳宜中言乞正范¶
文虎不力援襄之罰詔文虎降一官依舊知安慶府安¶
南國進方物特賜金五百兩帛百疋癸夘汪立信言臣¶
奉命分閫延見吏民皆痛哭流涕而言襄樊之禍皆由¶
范文虎及俞興父子文虎以三衙長聞難怯戰僅從薄¶
<pb:KR2a0032_WYG_046-31b>¶
罰猶子天順守節不屈猶或可以少贖其愆興奴僕庸¶
材器量𥚹淺務復私讐激成劉整之禍流毒至今其子¶
大忠挟多資為父行賄且自希榮進今雖寸斬未足以¶
快天下之忿乞寘重典則人心興起事功可圖詔俞大¶
忠追毁出身文字除名循州拘管又言守闗進義副尉¶
童眀襄陽破㧞身来歸且嘗立功開州乞補轉四官詔¶
特與官兩轉閏月辛亥命殿前指揮使陳奕總統舟師¶
<pb:KR2a0032_WYG_046-32a>¶
備鄂州黄州江防癸丑来歸人郭珍補成忠郎張進張¶
春張徳林向徳成王全婁德王興各補承信郎丙辰朝¶
散郎師顯行進注皇朝文鑑前臨安府司法梁炎午陳¶
攻守之要五事不報命大理寺丞鍾蜚英㸃視沿江堡¶
隘兵船戊辰知叙州郭漢傑言馬湖蠻王汝作鹿巫蠻¶
王沭丘帥蠻兵五百餘助官軍民義阻險馬湖捍禦有¶
功詔賞汝作沭丘金帛及其部兵有差叙州總管曹順¶
一軍凡在戰陣者趣具立功等第来上秋七月丁亥權¶
紹興府節制紫城軍義文榮鼎及將校趙居敬丁福孟¶
<pb:KR2a0032_WYG_046-32b>¶
青蒲祥白貴史用羅宜王繁等九人成都之役沒於兵¶
各追贈官秩仍官其子癸已知達州趙章知開州鮮汝¶
忠知渠州張資等復洋州戊戌張珏等復馬騣山八月¶
癸丑權知均州徐鼎總管盛聰戰房州胡師峪板倉乙¶
夘知房州李鑑調權竹山縣王國材統制熊權總轄馬¶
宗眀戰落馬坪白羊山詔有司各以勞效論賞九月辛¶
已以章鑑簽書樞宻院事兼參知政事陳宜中同簽書¶
<pb:KR2a0032_WYG_046-33a>¶
樞宻院事成都安撫使昝萬夀城嘉定烏尤山乙未以¶
洪燾為浙東安撫使丙申以黄萬石為湖南安撫使冬¶
十月已酉来歸人汪福許文政各官五轉癸丑鎮巢軍¶
和州太平州諸將查文李文用孟浩等十一人以射湖¶
岡萬嵗嶺後港及焦湖北岸戰功咸賜爵賞癸亥雷四¶
川制司言何炎向失洋州調知達州趙章等率諸部軍¶
義復之七月又復洋州吳勝堡兩城權檄統轄謝益知¶
洋州總制趙桂楫知巴州俾任責吳勝堡戰守之事至¶
是以功来上且以二州攝事守臣請命於朝詔與正授¶
<pb:KR2a0032_WYG_046-33b>¶
丁丑兩淮制置使印應雷告老進二秩致仕李庭芝兩¶
淮安撫制置使賜錢二百萬激犒備禦十一月壬午子¶
㬎授左衞上將軍封嘉國公戊子知秦州龔潗遣其將¶
王大顯等捍禦水砦有功又獲俘民以還詔水歩兩軍¶
將校凡用命者賞激有差甲午以夏貴為淮西制置使¶
兼知廬州陳奕沿江制置使兼知黄州吕文福知閤門¶
事詔從李庭芝請分淮東西制置為兩司就命庭芝交¶
<pb:KR2a0032_WYG_046-34a>¶
割淮東仍兼淮西策應使乙未以夏貴為淮西安撫制¶
置使賜錢百萬激犒備禦李庭芝辭免淮西策應使不¶
允知安豐軍陳萬以舟師自城西大澗口抵正陽城遇¶
北兵力戰詔旌其勞十二月甲子以馬廷鸞為浙東安¶
撫使知紹興府丙寅權參知政事章鑑再乞解機政不¶
允丁丑沿江制置使所轄四郡夏秋旱澇免屯田租二¶
十五萬石¶
十年春正月壬午城鄂州漢口堡權總制施忠部將熊¶
伯明知泰州龔□以天長縣東横山秦潼湖青蒲口等¶
<pb:KR2a0032_WYG_046-34b>¶
處戰功推賞戊子江萬里以疾辭職任詔依舊觀文殿¶
大學士提舉洞霄宫乙丑以留夢炎知潭州兼湖南安¶
撫使庚寅城鄂州沌口西岸堡京湖制司言襄陽勇信¶
中軍鈐轄吳信隨吕文煥北往今并妻子冐險来歸詔¶
吳信赴闕制司仍存恤其家丙申江東沙圩租米以咸¶
淳九年水災詔減什四乙已雨土二月已酉以趙順孫¶
為福建安撫使辛酉詔諸制閫就任升除恩數其告命¶
<pb:KR2a0032_WYG_046-35a>¶
衣帶鞍馬閤門勿差人給賜往要厚賂以失優寵制臣¶
之意違者有刑三月已夘免郡縣侵負義倉米七十四¶
萬八千餘石夏四月乙夘子昺授左衞上將軍進封永¶
國公詔賞沿江都統王達黄侯戰黄連寺之功戊午以¶
吕文福為常徳辰沅澧靖五郡鎮撫使知沅州辛酉詔¶
賞光州守陳岩路分李全許彦德總管何成路鈐仰子¶
虎等牛市畈丁家莊戰功烏蘇蠻王詣雲南軍前納欵¶
大元五月丁亥以髙世傑為湖北安撫副使兼知岳州¶
總統出戍軍馬辛丑馬廷鸞辭免觀文殿大學士知紹¶
<pb:KR2a0032_WYG_046-35b>¶
興府浙東安撫使詔不允壬寅張珏表請城馬騣虎頭¶
兩山或先築其一以據險要六月戊午以銀二萬兩命¶
夀春府措置邊防秋七月壬午汪立信乞致仕不允癸¶
未帝崩於福寧殿遺詔太子㬎即皇帝位甲申䑓臣劾¶
内醫蔡㓜習詔奪五秩送五百里州軍居住二子並罷¶
閤門職八月已酉上大行皇帝諡曰端文眀武景孝皇¶
帝廟號度宗德祐元年正月壬午葬於永紹陵¶
<pb:KR2a0032_WYG_046-36a>¶
贊曰宋至理宗疆宇日蹙賈似道執國命度宗繼統雖¶
無大失徳而拱手權奸衰敝寢甚考其當時事勢非有¶
䧺才睿略之主豈能振起其墜緒哉歴數有歸宋祚尋¶
訖亡國不於其身幸矣¶
　宋史巻四十六¶
<pb:KR2a0032_WYG_046-36b>¶
