# -*- mode: mandoku-view -*-
#+TITLE: 宋史
#+DATE: 2018-03-31 09:03:32.486732
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷二十八
<pb:KR2a0032_WYG_028-1a>¶
欽定四庫全書¶
　宋史巻二十八¶
元中書右丞相總裁托克托等修¶
¶
　本紀第二十八¶
¶
髙宗五¶
¶
五年春正月乙巳朔日有食之帝在平江府金人去濠¶
州丁未戒諸軍戰陳母殺中原民籍充金兵者命粥官¶
田宅輸錢專充軍費戊申進廬泰二州守禦官屬各一¶
官巳酉詔前宰執吕頤浩等十九人及行在職事官各¶
<pb:KR2a0032_WYG_028-1b>¶
條上攻戰偹禦措置綏懷之策免淮南官吏去職之罪¶
仍令還任承州水砦統領仲諒復入楚州庚戌張浚遣¶
統領楊忠閔王進夾擊金人于淮南岸敗之降其將程¶
師回張延夀辛亥淮東統制崔德眀襲敗金兵于盱眙¶
召張浚赴行在乙夘浚入見賞沿江監司帥臣供億之¶
勞各進官一等戊午趣修建康行宫已未詔減淮南諸¶
州雜犯死罪釋流以下囚庚申置諸州軍教塲選兵專¶
<pb:KR2a0032_WYG_028-2a>¶
習弓弩立格按試辛酉贈殿中侍御史馬伸左諫議大¶
夫韓世忠劉光世張俊入見壬戌以世忠為少保淮東¶
宣撫使駐鎭江光世少保淮西宣撫使駐太平俊開府¶
儀同三司江東宣撫使駐建康甲子酈瓊復光州降其¶
守許約乙丑罷淮南茶鹽提刑司置提㸃兩路公事官¶
一貟兼領刑獄茶鹽漕運市易事淮西要㑹州軍並置¶
市易務戊辰詔川陜宣撫司招諭陷賊官民庚午命王¶
進合江西廣東諸將兵討周十隆海賊朱聰犯廣州又¶
犯泉州壬申劉光世韓世忠張俊入辭命升殿以光世¶
<pb:KR2a0032_WYG_028-2b>¶
世忠有隙賜酒諭釋之皆感激奉詔癸酉偽齊知亳州¶
馬泰犯光州權州事王萃率兵拒之是月金主晟殂旻¶
之孫亶立岳飛自池州入朝二月丙子以飛為鎭寧崇¶
信軍節度使命常州布衣陳得一造新厯丁丑帝發平¶
江戊子遣權太常少卿張銖奉迎太廟神主于温州壬¶
午帝至臨安進扈從官吏秩一等丙戌以趙鼎為左僕¶
射張浚右僕射並同中書門下平章事兼知樞宻院事¶
<pb:KR2a0032_WYG_028-3a>¶
都督諸路軍馬岳飛為荆湖南北襄陽府路制置使將¶
兵平湖賊楊太丁亥呉璘楊政攻㧞秦州執偽齊守胡¶
宣金帥撒離曷來援政復擊敗之巳丑詔建太廟壬辰¶
命張浚詣江上措置邉防詔諭諸路宣撫制置司示以¶
專任之㫖以右司諫趙霈論奏得體賜三品服丁酉進¶
執政官秩一等以賞防秋之功戊戌詔淮南宣撫司撫¶
存淮北來歸官吏軍民巳亥直史館范冲上神宗實錄¶
考異庚子詔翰林學士孫近胡交修類編臣僚條具利¶
害章疏以聞甲辰蠲湖南路上供三年是月偽齊商元¶
<pb:KR2a0032_WYG_028-3b>¶
寇信陽軍守臣舒繼眀被禽死之閏月乙巳朔雨雹丁¶
未胡松年罷戊申雪巳酉留四川上供銀帛就充軍費¶
乙夘以孟庾沈與求並兼權樞宻院事丙辰併諸路提¶
舉常平入茶鹽司罷福建鑄錢令轉運坑冶司辦集丁¶
巳撒離曷欲犯秦州呉玠遣部將牛皓伺之遇于瓦五¶
谷戰死癸亥海賊陳感犯雷州官軍屢敗丁夘王&KR0667;罷¶
命户部尚書章誼措置財用孟庾提領號總制司命川¶
<pb:KR2a0032_WYG_028-4a>¶
陜宣撫司幕僚攝司事仍權節制軍馬戊辰置路分總¶
管以處閑退武臣辛未復置宗正丞掌修屬籍再蠲荆¶
南府歸峽二州荆門公安二軍歳供上供二年三月甲¶
戌朔以王&KR0667;貪縱不武敗師誤國責授濠州團練使丙¶
子遣樞宻計議官吕用中等分使兩浙江東西路檢察¶
經總制司財用丁丑詔侍從至監察御史館職巳上在¶
内館職在外侍從官監司帥守各舉所知充監司守令¶
尋命館職專舉縣令巳夘以韓世忠兼鎭江府宣撫使¶
劉光世兼太平州宣撫使壬午以都督府參議軍事邵¶
<pb:KR2a0032_WYG_028-4b>¶
溥兼權川陜宣撫副使罷御前軍器所提舉官併隷工¶
部壬辰命廣東福建路招捕朱聰乙未初榷鉛錫張浚¶
親討湖賊丁酉復移浙西安撫司于臨安府庚子罷饒¶
州牧馬監夏四月丙午貴池縣丞黄大本坐枉法贓杖¶
脊刺配南雄州丁未遣司農丞葢諒持詔撫諭川陜召¶
解?赴行在王彦知荆南府諸鎭撫使至是盡罷戊申¶
太廟神主至自温州巳酉以審量濫賞追左銀靑光祿¶
<pb:KR2a0032_WYG_028-5a>¶
大夫王序八官及職名仍改正出身庚戌詔内侍遇特¶
恩轉官止武功郎壬子訪得周後柴叔夏襲封崇義公¶
戊午奉安太廟神主巳未更免役保正長法甲子太上¶
皇帝崩于五國城丙寅帝即射殿行朝獻景靈宫之禮¶
始以惠恭皇后祔祭募民耕營田官給牛種庚午省四¶
川添差官辛未以諸路稅賦畸零増収錢專充上供是¶
月龍圖閣直學士致仕楊時卒五月乙亥初謁太廟庚¶
辰命邵溥吴玠裁省四川冗官浮費辛巳名行宫新作¶
書院為資善堂遣何鮮等奉使金國通問二帝中書舎¶
<pb:KR2a0032_WYG_028-5b>¶
人胡寅言國家與金世讐無通使之義張浚奏使事兵¶
家機權後將闢地復土終歸於和未可遽絶乃遣行丁¶
亥立殘破州縣守令勸民墾田及抛荒殿最格巳丑以¶
孟庾知樞宻院事壬辰召張浚還行在丁酉詔浚提舉¶
詳定一司勅令戊戌以貴州防禦使瑗為保慶軍節度¶
使封建國公徽猷閣待制范冲兼資善堂翊善起居郎¶
朱震兼讃讀以盛暑命監司行部慮囚巳亥岳飛軍次¶
<pb:KR2a0032_WYG_028-6a>¶
鼎州庚子周十隆降辛丑命川陜訪求元祐黨人子孫¶
六月甲辰封武經大夫令矼為安定郡王湖賊楊欽全¶
琮劉詵相繼率衆詣岳飛降乙已名新厯曰統元丁未¶
併饒州鑄錢司于䖍州已酉命建國公瑗出就資善堂¶
聽讀拜范冲朱震出内帑錢賜宗室貧者壬子復省淮¶
南州縣冗官癸丑以久旱減膳祈禱禁諸路科率自租¶
稅和市軍須外皆罷岳飛急攻湖賊水砦賊將陳瑫降¶
楊太赴水死餘黨劉衡等皆降飛急擊夏誠斬之丁巳¶
湖賊黄誠斬楊太首挾鍾子儀周倫詣都督府降湖湘¶
<pb:KR2a0032_WYG_028-6b>¶
悉平得户二萬七千悉遣歸業戊午減福建貢茶歳額¶
之半庚申以旱罷諸路檢察財用官丁夘以賊平免沿¶
湖民前二年逋租巳巳罷福建諸州槍杖手秋七月壬¶
申朔以仇悆為沿海制置使甲戌免蘄州上供及租税¶
三年戊寅奬諭岳飛撫勞將士趣張浚還朝巳夘孟庾¶
罷以沈與求兼權樞宻院事及措置財用壬午以金軍¶
房州隷襄陽府路偽齊兵寇湖陽縣執唐州守臣髙青¶
<pb:KR2a0032_WYG_028-7a>¶
復釋之丁亥賜宇文虚中家福建田十頃甲午詔殘破¶
州縣親民官計到罷之日户口考殿最韓世忠復鎭淮¶
軍禽偽齊守王拱丙申蠲湖南路上供米三年及秋租¶
之半丁酉置髙峯王口二砦都廵檢使益兵戍之八月¶
壬寅朔罷荆南營田司令安撫司措置官兵耕種甲辰¶
定館職額為十八貟壬子詔淮南山水砦都廵檢各聽¶
守令節制癸丑蠲福建州軍借撥常平錢米巳未下詔¶
示章惇蔡卞詆誣宣仁聖烈皇后之罪追貶惇昭化軍¶
節度副使卞單州團練副使子孫不許在朝命廣宫學¶
<pb:KR2a0032_WYG_028-7b>¶
教内外宗子辛酉詔淮南襄陽府等路團結民社丙寅¶
以諸盗平減湖廣江西二十二州雜犯死罪釋徒杖以¶
下囚海賊朱聰降命補水軍統領是月偽齊陷光州九¶
月辛未朔罷總制司所増収頭子等諸色錢乙亥賜禮¶
部進士汪洋以下二百二十人及第出身唱名始遵故¶
典令館職侍立殿上壬午加岳飛檢校少保偽齊兵寇¶
固始縣統領華旺拒戰却之尋復光州甲申命沿海州¶
<pb:KR2a0032_WYG_028-8a>¶
軍籍海舶分守要害乙酉趙鼎上重修神宗實録壬辰¶
詔元符上書邪等范柔中等二十七人各官一子以解¶
潜部兵三千隷馬軍司甲午周十隆復叛犯汀州戊戌¶
遣統領王進李貴討之冬十月庚戌張浚入見乙夘以¶
席益為四川制置大使位宣撫副使上州軍兵馬並隷¶
大使司邉防重事仍令宣撫司處置李綱為浙西制置¶
大使吕頤浩為湖南制置大使戊午詔川陜類試合格¶
第一人依殿試第三人例推恩餘並同賜進士出身特¶
奏名進士命宣撫選官試時務策澧州賊雷德進降乙¶
<pb:KR2a0032_WYG_028-8b>¶
丑偽齊兵寇漣水軍韓世忠遣統制呼延通等逆擊敗¶
之十一月庚午朔初置節度使以下金字牙符命都督¶
府掌之給將帥立戰功者命州縣賣户帖以助軍費癸¶
酉詔守臣死節昭著者毋限品秩並賜諡乙亥徴和靖¶
處士尹焞于涪州命為崇政殿說書戊寅郊辛巳復置¶
淮南提舉鹽事官壬午出宫女三千人甲申權減宰執¶
及行在官吏奉乙酉以趙開為四川都轉運使丙戌命¶
<pb:KR2a0032_WYG_028-9a>¶
張浚視師荆襄川陜戊子知衡州裴廪坐調夫築城凍¶
死二千餘人除名嶺南髙州編管乙未出内帑綿絹賜¶
宗室丁酉罷催稅户長十二月巳亥朔以岳飛為荆湖¶
南北襄陽府路蘄黄州招討使楊沂中權主管殿前司¶
併統神武中軍庚子改神武四軍及廵衛軍號行營五¶
䕶軍辛丑以都督府兵隷三衙命左右司樞宻院檢詳¶
官參考中興巳行條例修為定法乙巳禁服用翠羽巳¶
酉免侍從官輪對庚戌汰横江水軍三之一癸丑命兩¶
淮川陜荆襄荆南諸帥府參謀官各一貟提㸃屯田癸¶
<pb:KR2a0032_WYG_028-9b>¶
亥禁川陜州縣官悉用川陜人丙寅都督府遣參議軍¶
事劉子羽主管機宜文字熊彦詩撫諭川陜且察邉備¶
虛實戊辰夜雨雹¶
六年春正月辛未蠲貧民户帖錢之半無物産者悉除¶
之癸酉命給事中中書舎人甄别元祐黨籍乙亥以内¶
重外輕命省臺寺監及監司守令居職及二年者許更¶
迭出入除擢丁丑詔凡入粟補官者毋授親民刑法之¶
<pb:KR2a0032_WYG_028-10a>¶
職壬午賜宗子伯玖名璩為和州防禦使罷綿州宣撫¶
副使命呉玠專治兵事罷御史平反刑獄賞丙戌張浚¶
視師荆襄入辭巳丑安定郡王令矼薨庚寅還預借坊¶
場錢辛夘詔監司帥臣慢令失職者令張浚黜陟以聞¶
甲午振江湖福建浙東饑民命監司帥臣分選僚屬及¶
提舉常平官躬行檢察戊戌命鬻通直郎閣門宣賛舎¶
人以下官二月庚子以諸路宣撫制置大使並兼營田¶
大使宣撫副使招討安撫使並兼營田使壬寅雨雪改¶
江淮屯田為營田甲辰置行在交子務印交子錢引給¶
<pb:KR2a0032_WYG_028-10b>¶
諸路令公私同見錢行用戊申岳飛入見復以襄陽府¶
路為京西南路辛亥詔張浚暫赴行在奏事甲寅以兵¶
部尚書都督府參謀折彦質簽書樞宻院事乙夘韓世¶
忠引兵攻宿遷縣統制呼延通與金兵戰敗之禽其將¶
孛堇牙合澧州賊徒伍俊殺雷德進持其首詣鼎州降¶
丙辰韓世忠圍淮陽軍復置諸路市易務戊午命楊沂¶
中以兵萬人聴都督行府調遣巳未遣户部侍郎劉寧¶
<pb:KR2a0032_WYG_028-11a>¶
止如鎭江府總領三宣撫司錢糧辛酉兀术救淮揚韓¶
世忠引兵歸楚州壬戌以折彦質兼權參知政事癸亥¶
沈與求罷李綱入見是月張浚至江上㑹諸將議事命¶
張俊進屯盱眙三月戊辰朔初収官告綾紙錢名均房¶
州民兵曰保勝又命招刺三千人賜名必勝軍巳巳以¶
韓世忠為京東淮東路宣撫處置使岳飛為京西湖北¶
路宣撫副使辛未蠲旱傷州縣民積欠錢帛租稅巳夘¶
趣岳飛如鄂州措置軍事辛巳以樞宻副都承㫖馬擴¶
為沿海制置副使壬午金齊兵犯漣水軍韓世忠擊敗¶
<pb:KR2a0032_WYG_028-11b>¶
之壬辰寛四川災傷州縣户帖錢之半夏四月戊戌朔¶
湖南賊黄旺犯桂陽監甲辰偽齊兵陷唐州團練判官¶
扈舉臣推官張從之等皆死岳飛以母喪去官丙午詔¶
飛起復巳酉詔文武臣僚能决勝彊敵恢復境土者賜¶
功臣號庚戌始訓諸宗子名甲寅賞淮陽功呼延通等¶
進官有差餘受賞者凡萬七千人劉光世遣副統制王¶
師晟酈瓊襲偽齊兵于劉龍城破之禽其統制華知剛¶
<pb:KR2a0032_WYG_028-12a>¶
巳未命福建安撫司發水軍討海賊鄭慶辛酉禁四川¶
伐並邉山林甲子以韓世忠為横海武寧安化軍節度¶
使號揚武翊運功臣除商旅緡錢稅丙寅復行在官吏¶
奉蠲東京民渡淮南商販之稅五月戊戌朔禁以鹿胎¶
為冠癸酉詔未經上殿臣僚先令三省審察然後引對¶
戊寅以四川監司地逺玩法應有違戾令制置大使按¶
劾壬午詔大理司議獄不合即詣刑部關决刑部不能¶
定同赴都堂禀議賜吴玠四川户帖錢十萬緡犒軍癸¶
未禁淮南州縣収額外雜色租乙酉改交子為關子罷¶
<pb:KR2a0032_WYG_028-12b>¶
交子務庚寅以劉光世為保静寧武寧國軍節度使壬¶
辰以張俊進屯盱眙改崇信奉寧軍節度使甲午禁銷¶
錢及私鑄銅器丙申詔監司慮囚不能偏及者聴遣官¶
著為令六月乙巳朔夜地震巳酉求直言甲寅張浚渡¶
江撫淮上諸屯命劉光世自當塗進屯廬州岳飛自九¶
江進屯襄陽楊沂中屯泗州戊午詔兩淮沿江守臣並¶
以兩三年為任辛酉封集英殿修撰令懬為安定郡王¶
<pb:KR2a0032_WYG_028-13a>¶
秋七月壬申以司農少卿樊賔提領營田公事癸未詔¶
張浚暫赴行在癸巳罷川陜便宜差遣監司守貳以金¶
州隷川陜路均房二州隷京西南路郭浩為永興軍路¶
經畧安撫使兼知金州閤門宣賛舎人邵隆知商州聽¶
浩節制經理商虢是月劉光世復夀春府八月巳亥范¶
宗尹薨庚子賜左司諫陳公輔三品服癸夘以徽猷閣¶
直學士李迨為四川都轉運使甲辰詔諭將士將親征¶
岳飛遣統制牛臯破偽齊鎭汝軍禽其守薛亨乙巳命¶
權殿前司解潜等帥精兵扈從主管歩軍司邉順留兵¶
<pb:KR2a0032_WYG_028-13b>¶
守臨安知臨安府梁汝嘉為廵幸隨軍都轉運使丁未¶
以秦檜為醴泉觀使兼侍讀行宫留守孟庾提舉萬夀¶
觀兼侍讀同留守戊申岳飛遣將楊再興復西京長水¶
縣巳酉命秦檜孟庾權參决尚書省樞宻院事庚戌蠲¶
䖍州殘破諸縣逋負梅州夏秋兩稅聽廣東經畧安撫¶
司便宜措置盗賊辛亥奉神主發臨安丁巳權罷經筵¶
進&KR0688;巳未預借江浙民來年夏稅絁帛折米輸官庚申¶
<pb:KR2a0032_WYG_028-14a>¶
増給職事官米月三斛是月張浚城盱眙進屯泗州岳¶
飛及偽齊李成孔彦舟連戰至蔡州克之偽守劉永夀¶
舉城降九月丙寅朔帝發臨安岳飛遣統制王貴郝晸¶
董先復虢州盧氏縣癸酉帝次平江戊寅命職事官日¶
一貟輪對壬午岳飛以孤軍無援復還鄂州癸未權奉¶
安神主于平江能仁寺戊子以户部郎官霍蠡總領岳¶
飛軍錢粮庚寅張浚入奏復如鎭江辛夘立賊徒相招¶
首罪賞格賞鎭淮軍功進統制王德等官是月劉豫聞¶
親征告急于金主亶求援亶不許豫自起兵三十萬命¶
<pb:KR2a0032_WYG_028-14b>¶
子麟趣合肥姪猊出渦口引兵分道入寇冬十月丙申¶
招西北流寓人補闕額禁軍丁酉裁定淮南路租額劉¶
麟寇淮西張浚遣楊沂中張宗顔等分兵禦之戊戌沂¶
中至濠州劉光世巳棄廬州而南浚遣人督還光世不¶
得巳駐兵應沂中遣統制王德酈瓊及賊將崔臯賈澤¶
王遇戰皆敗之賊兵攻夀春府芍陂砦守臣孫暉拒戰¶
又敗之辛丑罷四川監酒官百餘貟壬寅以梁汝嘉兼¶
<pb:KR2a0032_WYG_028-15a>¶
浙西淮東沿海制置使前䕶副軍都統制王彦副之癸¶
夘趙鼎請降勑諭張浚令光世沂中及張俊全軍引還¶
為防江之計甲辰又詔浚督將士僇力破賊皆未達劉¶
猊犯定逺縣沂中進戰大敗之于藕塘猊挺身遁麟在¶
順昌聞之㧞砦去劉光世遣王德及沂中追麟至南夀¶
春而還孔彦舟亦解光州圍而去戊申命解潜遣兵千¶
人守青龍港口癸丑張俊楊沂中引兵攻夀春府不克¶
而還乙夘詔諸軍所俘人民給錢米遣歸丁巳惠州軍¶
賊曽衮作亂庚申摧鋒軍統制韓京募敢死士夜襲破¶
<pb:KR2a0032_WYG_028-15b>¶
之衮尋出降壬戌日中有黒子没十二月甲午朔詔降¶
廬光濠等州死罪釋流以下囚召秦檜赴行在張浚入¶
見請幸建康趙鼎請還臨安戊戌韓世忠攻淮陽軍及¶
金人戰敗之辛丑城南夀春府壬寅趙鼎罷遣右司貟¶
外郎范直方宣諭川陜撫問呉玠將士甲辰命都督府¶
參議軍事吕祉如建康措置移蹕丙午折彦質罷丁未¶
賞淮西功加張俊少保改鎭洮崇信奉寧軍節度使楊¶
<pb:KR2a0032_WYG_028-16a>¶
沂中保成軍節度使殿前都虞候戊申命秦檜赴&KR0688;筵¶
供職孟庾為行宫留守辛亥以資政殿學士張守參知¶
政事兼權樞宻院事丙辰以吕頤浩為浙西安撫制置¶
大使判臨安府丁巳以劉光世為䕶國鎮安保静軍節¶
度使戊午詔凡因民事被罪者不許親民巳未命辰沅¶
靖澧四州以閒田募刀拏手三千五百人為額右司諌¶
陳公輔乞禁程氏學詔士大夫之學宜以孔孟為師庶¶
㡬言行相稱可濟時用庚申以安化郡王王禀死節太¶
原賜其家田十頃辛酉以山陰諸暨等四十縣為大邑¶
<pb:KR2a0032_WYG_028-16b>¶
並命堂除¶
七年春正月癸亥朔帝在平江下詔移蹕建康蠲無為¶
軍稅役一年置建康御前軍器局丁夘賞張浚以破敵¶
功遷特進巳巳發米萬石濟京東陜西來歸之民張浚¶
入見甲戌罷都督府諸州市易官丁丑解潜罷以劉錡¶
權主管馬軍司并殿前歩軍司公事庚辰築采石宣化¶
渡二城癸未以翰林學士陳與義參知政事資政殿學¶
<pb:KR2a0032_WYG_028-17a>¶
士沈與求同知樞宻院事詔廣西帥臣訓練土丁保丁¶
乙酉復置樞宻使副知院以下仍舊張浚改兼樞宻使¶
丙戌禁諸軍互納亡卒西蕃三十八族首領趙繼忠等¶
來歸丁亥以秦檜為樞宻使何鮮范寧之至自金國始¶
聞上皇及寧德皇后崩巳丑帝成服下詔降徒囚釋杖¶
以下辛夘夜東北有赤氣如火二月癸巳朔日有食之¶
百官七上表請遵以日易月之制徽猷閣待制知嚴州¶
胡寅請服喪三年衣墨臨戎以化天下帝欲遂終服而¶
張浚連疏論喪服不可即戎遂詔外朝勉從所請宫中¶
<pb:KR2a0032_WYG_028-17b>¶
仍行三年之喪丙申太平州火丁酉鎭江府火庚子遣¶
王倫等使金國迎奉梓宫岳飛入見辛丑以日食求直¶
言以久旱命諸州慮囚乙巳詔凡辟舉官犯贓罪罪及¶
所舉官丙午呉玠置銀㑹子于河池丁未詔席益募陜¶
西河東河北兵三千部送行在充扈衛癸丑雨雹丙辰¶
始御便殿果州守臣宇文彬等進禾登九穗圖俱奪一¶
官罷之丁巳以岳飛為太尉湖北京西宣撫使巳未帝¶
<pb:KR2a0032_WYG_028-18a>¶
發平江三月癸亥朔次丹陽韓世忠入見命世忠扈從¶
岳飛次之甲子次鎭江楊沂中入見命沂中總領彈壓¶
廵幸事務巳丑蠲駐蹕及經從州縣積年逋賦丁夘以¶
吏部侍郎吕祉為兵部尚書都督府參謀軍事辛未帝¶
至建康壬申詔尚書省常程事從參知政事分治癸酉¶
減建康流罪以下囚蠲建康府太平宣州逋賦及下户¶
今年身丁錢岳飛乞併統淮西兵以復京畿陜右許之¶
命飛盡䕶王德等諸將軍既而秦檜等以合兵為疑事¶
遂寢戊寅手詔撫勞將士進沈與求知樞宻院事巳夘¶
<pb:KR2a0032_WYG_028-18b>¶
尊宣和皇后為皇太后庚辰以王彦兵隷侍衛馬軍司¶
吕頤浩為少保兼行宫留守孟庾罷甲申以劉光世為¶
少師萬夀觀使以其兵隷都督府張浚因分為六軍命¶
吕祉節制乙酉賜光世第于建康府丁亥命䖍吉南安¶
軍諸縣各募土兵百人責知縣訓練防禦盗賊是春廣¶
西大饑李實變為桃夏四月癸巳築太廟于建康以臨¶
安府太廟為聖祖殿戊戌修濬建康城池丁未岳飛乞¶
<pb:KR2a0032_WYG_028-19a>¶
解官持餘服遂棄軍去詔不許戊申日中有黒子庚戌¶
以張浚累陳岳飛積慮專在併兵奏牘求去意在要君¶
遂命兵部侍郎兼都督府參議軍事張宗元權湖北京¶
西宣撫判官實監其軍壬子張浚如太平州淮西視師¶
庚申以信陽軍隷京西路罷淮南提㸃司東西兩路各¶
置轉運兼提㸃刑獄提舉茶鹽常平事五月丁夘詔李¶
綱趣捕䖍吉諸盗壬申命禮官舉文宣王武成王熒惑¶
夀星嶽鎭海瀆農蠶風雷雨師之祀甲戌以胡安國提¶
舉萬夀觀兼侍讀趣赴行在未至而罷癸未以酈瓊為¶
<pb:KR2a0032_WYG_028-19b>¶
行營左䕶軍副都統制甲申初試樞宻院都督府効士¶
乙酉命侍從官通舉材堪知縣者二十人丙戌偽齊陷¶
隨州巳丑禁四川増印錢引六月辛夘朔改上惠恭皇¶
后謚曰顯恭皇后岳飛入見壬辰命嵗辰戌月祀大火¶
配以閼伯乙未罷江淮營田司令諸路安撫轉運司兼¶
領其事丙申以重脩神宗實録去取未當命史館復加¶
考訂丁酉岳飛引過自劾詔放罪慰諭之戊戌命劉錡¶
<pb:KR2a0032_WYG_028-20a>¶
兼都督府咨議軍事率兵戍廬州乙巳沈與求薨召王¶
徳以所部兵赴行在遣吕祉如淮西撫諭諸軍丙辰詔¶
呉玠李迨共議四川經費贍軍恤民岳飛復職秋七月¶
戊辰詔侍從各舉可任監司郡守者一二人癸酉以旱¶
禱於天地宗廟社稷甲戌嗣濮王仲湜薨癸未以久旱¶
命中外臣庶實封言事甲申蠲諸路民積年逋租以建¶
康疫盛遣醫行視貧民給錢葬其死者命疎决滯獄乙¶
酉詔即建康權正社稷之位戊子詔户部長貳迭出廵¶
按諸路考究財賦利病違者劾之巳丑詔諸路歸業民¶
<pb:KR2a0032_WYG_028-20b>¶
墾田及八年始輸全稅八月乙未以張俊為淮西宣撫¶
使駐盱眙楊沂中為淮西制置使主管侍衛馬軍司劉¶
錡副之並駐廬州命酈瓊率兵赴行在戊戌瓊叛殺中¶
軍統制張景等執吕祉及趙康直趙不羣以兵四萬人¶
奔劉豫辛丑手詔赦廬州屯駐行營左䕶軍壬寅酈瓊¶
引兵至淮殺祉及康直釋不羣使還劉錡呉錫至廬州¶
以兵追之不及命張宗元徃招之張浚乞去位甲辰以¶
<pb:KR2a0032_WYG_028-21a>¶
趙鼎為萬夀觀使兼侍讀甲寅詔命官犯贓刑部不得¶
擅黥配聴朝廷裁斷乙夘賜岳飛軍錢十萬緡招歸正¶
復業人耕湖北京西閒田九月甲子上太上皇帝諡曰¶
聖文仁徳顯孝皇帝廟號徽宗皇后曰顯肅皇后丁夘¶
韓世忠張俊入見乃命俊自盱眙移屯廬州壬申張浚¶
罷癸酉命參知政事輪日當筆權三省事更不分治常¶
程罷都督府甲戌以臺諌累疏落張浚觀文殿大學士¶
仍領宫祠丙子復以趙鼎為尚書左僕射同中書門下¶
平章事兼樞宻使戊寅以廬州夀春府民遭酈瓊虜掠¶
<pb:KR2a0032_WYG_028-21b>¶
蠲租稅一年巳夘朝獻聖祖于常朝殿庚辰朝饗太廟¶
辛巳合祭天地于眀堂大赦召劉光世赴行在戊子禁¶
諸路進羡餘以劉錡知廬州兼淮西制置副使冬十月¶
庚寅朔詔仍舊開經筵辛夘命後省官看詳上書有可¶
采者條上行之丁酉夜勑張浚安置嶺表戊戌趙鼎累¶
請浚母老改永州居住偽齊犯泗州守臣劉綱擊走之¶
丙午命户部郎官薛弼霍蠡同總領江西湖廣五路財¶
<pb:KR2a0032_WYG_028-22a>¶
賦壬子統制呼延通王權等襲擊金人于淮陽軍敗之¶
丁巳詔六參日輪行在百官一貟轉對閏月癸亥贈趙¶
康直徽猷閣待制乙丑蠲江東路月樁錢萬緡發米二¶
萬石振京西湖北饑民丙寅尹焞入見命為秘書郎兼¶
崇政殿說書甲戌始作徽宗皇帝顯肅皇后神主庚辰¶
韓世忠引兵渡淮逆撃金人于劉冷莊敗之辛巳李綱¶
罷癸未復漢陽軍是月張俊棄盱眙引兵還建康十一¶
月丙申賜呉玠犒軍錢百五十萬緡丁酉以知温州李¶
光為江西安撫制置大使丁未金帥撻懶兀术入汴京¶
<pb:KR2a0032_WYG_028-22b>¶
執偽齊劉豫廢為蜀王癸丑詔來春復幸浙西是月偽¶
齊知臨汝軍崔虎詣岳飛降十二月庚辰復置都大提¶
舉四川茶馬監牧官丁夘祔徽宗皇帝顯肅皇后神主¶
于太廟庚午以解潜權主管馬歩軍司命韓世忠留屯¶
楚州屏蔽江淮巳夘詔内外大將及侍從官舉武臣智¶
畧器局堪帥守謀議官者癸未王倫等使還入見言金¶
國許還梓宫及皇太后又許還河南諸州甲申城泗州¶
<pb:KR2a0032_WYG_028-23a>¶
丁亥復遣王倫等奉迎梓宫是冬吴玠遣禆將馬希仲¶
攻熙州鄭宗李進攻鞏州不克宗死于城下希仲遁還¶
玠斬以狥¶
　宋史巻二十八¶
<pb:KR2a0032_WYG_028-23b>¶
