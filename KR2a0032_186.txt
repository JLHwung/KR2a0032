# -*- mode: mandoku-view -*-
#+TITLE: 宋史
#+DATE: 2018-03-31 09:03:35.432078
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷一百八十六
<pb:KR2a0032_WYG_186-1a>¶
欽定四庫全書¶
　宋史巻一百八十六¶
元中書右丞相總裁托克托等修¶
¶
　食貨志第一百三十九¶
¶
食貨十八　商税(市易均輸)互市舶法　¶
¶
商税凡州縣皆置務關鎮亦或有之大則専置官監臨¶
小則令佐兼領諸州仍令都監監押同掌行者齎貸謂¶
之過税每千錢算二十居者市鬻謂之住税每千錢算¶
三十大約如此然無定制其名物各随地宜而不一焉¶
<pb:KR2a0032_WYG_186-1b>¶
行旅齎裝非有貨幣當算者無得發箧搜索凡販夫販¶
婦細碎交易嶺南商賈齎生藥及民間所織縑帛非鬻¶
於市者皆勿算常税名物令有司件析頒行天下揭于¶
版置官署屋壁俾其遵守應算物貨而輙蔵匿為官司¶
所捕獲没其三分之一以半畀捕者販鬻而不由官路¶
者罪之有官須者十取其一謂之抽税自唐室藩鎮多¶
便宜從事擅其征利以及五季諸國益務掊聚財貨以¶
<pb:KR2a0032_WYG_186-2a>¶
自贍故征算尤繁宋興所下之國必詔蠲省屢敕官吏¶
毋事煩苛規羡餘以徼恩寵大中祥符六年始免諸路¶
州軍農器之税諸州津渡舊皆有算或水涸改置橋梁¶
有司猶責主者備償建隆初詔除滄徳棣淄齊鄆乾渡¶
三十九䖏算錢水漲聽民置渡勿收其算自是有類此¶
者多因恩宥蠲除其餘橘園魚池水磑社酒蓮藕鵝鴨¶
螺蚌柴薪地鋪枯牛骨溉田水利等名皆因諸國舊制¶
前後屢詔廢省縁河州縣民船載粟亦輸算三年始罷¶
陳州私置蔡河鎻民船勝百斛者取百錢有所載倍其¶
<pb:KR2a0032_WYG_186-2b>¶
征太平興國三年乃悉除之至道元年詔江南溪渡多¶
公吏豪民典其事量輸官課而厚算行旅州縣宜加嚴¶
禁所輸年額錢五千以下者並免不係色役近便人户¶
掌船濟渡毋得擾人至道中嵗入税課錢四百萬貫天¶
禧末増八百四萬貫天聖以来國用寖廣有請算緡錢¶
以助經費者仁宗曰貨泉之利欲流天下通有無何可¶
算也一日内出蜀羅一端為印朱所漬者數重因詔天¶
<pb:KR2a0032_WYG_186-3a>¶
下税務毋輙汚壊商人物帛康定元年西邊兵費不給¶
州縣或増所算名物朝廷知之悉命蠲去既而下詔敕¶
勵且戒毋搜索行者家屬嵗儉則免算耕牛水鄉又或¶
弛蒲魚果蓏之税民流而渡河者亦為之免算應算而¶
匿不自言者雖聽人捕告抵罪如舊法然湏物皆見在¶
乃聽以防誣罔至於嵗課贏縮屢詔有司裁定前後以¶
詔蠲放者不可勝數皇祐中嵗課緡錢七百八十六萬¶
三千九百嘉祐以後弛茶禁所歴州縣收算錢至治平¶
中嵗課増六十餘萬而茶税錢居四十九萬八千六百¶
<pb:KR2a0032_WYG_186-3b>¶
熈寧以来河北河東陕西三路支移民以租賦齎貨至¶
邊貿易以輸官者勿税河北流民復業者所過免算後¶
以嵗稔慮逸税課復舊五年以在京商税院隷提舉市¶
易務七年減國門之税數十種錢不滿三十者蠲之其¶
先外城二十門皆責以課息近令随閑要分等以檢捕¶
獲失之數為賞罰既而以嵗旱復有是命元豐元年濵¶
棣滄州竹木魚果炭箔税不及百錢者蠲之二年熈河¶
<pb:KR2a0032_WYG_186-4a>¶
路制置邊防財用李憲擅榷本路商貨令漕臣蒋之竒¶
劾其罪導洛通汴司請置堆垜場於泗州賈物至者先¶
入官塲官以船運至京稍輸船算明年詔近京以通津¶
水門外順成倉為塲非導洛司船而載商税入汴者許¶
糾告雖自請税猶如私載法惟日用物非販易若䕠箔¶
柴草竹木之類勿禁瓊管奏海南收税較船之丈尺謂¶
之格納其法分三等有所較無幾而輸錢多寡十倍賈¶
物自泉福兩浙湖廣至者皆金銀物帛直或至萬餘緡¶
自髙化至者惟米包瓦器牛畜之類直纔百一而槩收¶
<pb:KR2a0032_WYG_186-4b>¶
以丈尺故髙化商人不至海南遂乏牛米請自今用物¶
貴賤多寡計税官給文憑聽鬻於部内否則許糾告以¶
船貨給賞詔如所奏六年京東漕臣吴居厚言商入貨¶
正税七萬六千餘緡倍税十五萬二千餘緡詔蠲其倍¶
税納正税百千以下期以三年百千以上五年元祐元¶
年户部請令在京商税院酌取元豐八年錢五十五萬¶
二千二百六十一緡有竒以為新額自明年始三年又¶
<pb:KR2a0032_WYG_186-5a>¶
以天聖嵗課為額盖户部用五年併増之法立額既重¶
嵗課不登故言者論而更之七年罷諸路承買土産税¶
埸初罷江南路承買而河東轉運司以為較元祐六年¶
官鹽額増三萬餘緡遂行之諸路八年權蠲商人載米¶
入京糶賣力勝之税先是熈寧六年蘇湖嵗稔榖價比¶
淮南十五而商船以力勝税不至嘗命權蠲恵止一方¶
未為定法及汴泗垜場法行榖船毋得増置而力勝之¶
税益三之一至是蘇軾言法不税五榖請削去力勝錢¶
之條而行天聖免税之制既而尚書省亦言在京榖貴¶
<pb:KR2a0032_WYG_186-5b>¶
欲平其直復權蠲之後徽宗宣和中以州縣災傷并贍¶
給都下亦一再免旋復如舊惟兩浙并東北鹽以鹽事¶
司之請遂不復征自哲宗即位罷導洛物貨場紹聖四¶
年藍從熈提舉京城所欲復其事令泗州及京師洛口¶
各置垜場并請復麵市牛羊圈詔下尚書省久之遂寢¶
至是提舉汴河隄岸王憲復言之且請假温明州運船¶
給用命太府少卿鄭僅同詳度明年竟詔勿行五年令¶
<pb:KR2a0032_WYG_186-6a>¶
户部取天下税務五年所收之數酌多寡為中制頒諸¶
路揭版示之率十年一易其増名額及多税者並論以¶
違制大觀元年凡典買牛畜舟車之類未印契者更期¶
以百日免倍稅二年詔在京諸門凡民衣屨榖菽雞魚¶
蔬果柴炭瓷瓦器之類並蠲其稅嵗終計所蠲數令大¶
觀庫給償宣和二年宫觀寺院臣僚之家商販令關津¶
搜閲如元豐法輸税嵗終以次數報轉運司取㫖初元¶
符令品官供家服用物免税至建中靖國初馬牛駞驢¶
騾巳不入服用例而比年臣僚營私牟利者衆宫觀寺¶
<pb:KR2a0032_WYG_186-6b>¶
院多有専降免税之㫖皆以船艘賈販故有是詔漕臣¶
劉既濟起應奉物兩浙進南等路税例外増一分以供¶
費三年詔罷之凡以蠶織農具耕牛至兩浙江東者給¶
文憑蠲税一年四年令諸路近嵗所增税錢悉歸應奉¶
司七年以嵗歉之後用物少而民艱食在京及畿内油¶
炭麵布絮税并力勝錢並權免提舉京東常平楊連奏¶
本路牛價貴田多荒萊請令販牛至本路者仍給文憑¶
<pb:KR2a0032_WYG_186-7a>¶
蠲税俟二年足如舊從之靖康元年詔都城物價未平¶
凡税物權更蠲税一年臣僚上言祖宗舊制并政和新¶
令場務立額之法並以五年増虧數較之併増者取中¶
數併虧者取最髙數以為新額故課息易給而商旅可¶
通近諸路轉運司不循其法有益無損致物價騰踴官¶
課愈負請令諸路提刑下諸郡準舊法釐正立額詔依¶
所奏髙宗建炎元年詔販貨上京者免税明年又詔販¶
糧草入京抑税者罪之凡殘破州縣免竹木磚瓦税北¶
来歸正人及兩淮復業者亦免路税紹興三年臨安火¶
<pb:KR2a0032_WYG_186-7b>¶
免竹木税然當時都邑未奠兵革未息四方之税間有¶
増置及於江灣浦口量收海船税凡官司回易亦並收¶
税而寛弛之令亦錯見焉如諸路増置之税埸山間迂¶
僻之縣鎮經理未定之州郡悉罷而免之又以税網太¶
宻減併者一百三十四罷者九免過税者五至於牛米¶
薪麫民間日用者並罷孝宗繼志凡髙宗省罷之未盡¶
者悉推行之又以臨安府物價未平免淳熈七年税一¶
<pb:KR2a0032_WYG_186-8a>¶
半光寧以降亦屢與放免商税或一年或五月或三月¶
凡遇火放免竹木之税亦然光寧嗣服諸郡税額皆累¶
有放免然當是時雖寛大之㫖屢頒關市之征迭放而¶
貪吏並縁苛取百出私立税場算及緡錢斗米束薪菜¶
茹之屬擅用稽察措置添置専欄收檢虚市有税空舟¶
有税以食米為酒米以衣服為布帛皆有税遇士夫行¶
李則搜囊發箧目以興販甚者貧民貿易瑣細於村落¶
指為漏税輙加以罪空身行旅亦白取百金方紆路避¶
之則欄截呌呼或有貨物則抽分給賞斷罪倍輸倒囊¶
<pb:KR2a0032_WYG_186-8b>¶
而歸矣聞者咨嗟指為大小法場與斯民相刃相劘不¶
啻讎敵而其弊有不可勝言矣¶
市易之設本漢平準将以制物之低昻而均通之其弊¶
也以官府作賈區公取牙儈之利而民不勝其煩矣熈¶
寧三年保平軍節度推官王韶倡為縁邊市易之説丐¶
假官錢為本詔秦鳯路經略司以川交子易物貨給之¶
因命韶為本路帥司幹當兼領市易事時欲移司於古¶
<pb:KR2a0032_WYG_186-9a>¶
渭城李若愚等以為多聚貨以啓戎心又妨秦州小馬¶
大馬私貿易不可文彦博曽公亮馮京皆韙之韓絳亦¶
以去秦州為非惟王安石曰古渭置市易利害臣雖不¶
敢斷然如若愚奏必無可慮七月詔轉運司詳度復問¶
陳升之升之謂古渭極邊恐啓羣羌闚覬心安石乃言¶
今蕃尸富者徃徃蓄緡錢二三十萬彼尚不畏劫奪豈¶
朝廷威靈乃至衰弱如此今欲連生羌則形勢欲張應¶
接欲近古渭邊砦便於應接商旅並集居者愈多因建¶
為軍増兵馬擇人守之則形勢張矣且蕃部得與官市¶
<pb:KR2a0032_WYG_186-9b>¶
邊民無復逋負足以懐来其心因收其贏以助軍費更¶
闢荒土異日可以聚兵時王安石為政汲汲焉以財利¶
兵革為先其市易之説已見於熈寧二年建議立均輸¶
平準法之時故王韶首迎合其意而安石力主之雖以¶
李若愚陳升之韓絳諸人之議而䘚不可回五年遂詔¶
出内帑錢帛置市易務于京師先是有魏繼宗者自稱¶
草澤上言京師百貨無常價貴賤相傾富能奪貧能與¶
<pb:KR2a0032_WYG_186-10a>¶
乃可以為天下今富人大姓乗民之亟牟利數倍財既¶
偏聚國用亦屈請假榷貨務錢置常平市易司擇通財¶
之官任其責求良賈為之轉易使審知市物之價賤則¶
増價市之貴則損價鬻之因收餘息以給公上於是中¶
書奏在京置市易務官凡貨之可市及滯於民而不售¶
者平其價市之願以易官物者聽若欲市于官則度其¶
抵而貸之錢責期使償半嵗輸息十一及嵗倍之凡諸¶
司配率並仰給焉以呂嘉問為提舉賜内庫錢百萬緡¶
京東路錢八十七萬緡為本三司請立市易條有兼并¶
<pb:KR2a0032_WYG_186-10b>¶
之家較固取利有害新法本務覺察三司按治之文帝¶
削去之七月以榷貨務為市易西務下界市易務為東¶
務上界以在京商税院雜買務雜賣場隷焉又賜錢帛¶
五十萬于鎮洮軍置司市易極苛細道路怨謗者籍籍¶
上以諭安石請宣示事實帝以鬻氷市梳樸等數事語¶
之安石皆辯解後帝復言市易鬻果太煩碎罷之如何¶
安石謂立法當論有害於人與否不當以煩碎廢也自¶
<pb:KR2a0032_WYG_186-11a>¶
是諸州上供藨席黄蘆之類六十色悉令計直從民願¶
鬻者市之以給用六年詔在京市易幹當公事孫迪同¶
兩浙淮東轉運司議置杭州市易務利病以聞其後以¶
市易上界所償内帑錢二十萬緡假之為本又賜䕫州¶
路轉運司度僧牒五百置市易於黔州選本路在任巳¶
替官監之仍以知州或通判提舉令在京市易務及開¶
封府司録同詳度諸行利病於是詳定所請約諸行利¶
入薄厚輸免行錢以禄吏蠲其供官之物禁中所須並¶
下雜賣埸雜買務置市司估物價低昻凡内外官司欲¶
<pb:KR2a0032_WYG_186-11b>¶
占物價悉於是乎取决從之改提舉在京市易務為都¶
提舉市易司諸州市易務皆隷焉又詔三司幹當公事¶
李𣏌等同詳度成都置市易務七年帝與輔臣論及成¶
都市易事馬京曰曩因榷市物致王小波之亂今頗以¶
市易為言安石曰彼以饑民衆官不之恤相聚為盗耳¶
帝問李𣏌行邪安石曰未也然保市易必不能致亂帝¶
猶慮蜀人駭擾安石謂巳遣使乃遽罷豈不為四方笑¶
<pb:KR2a0032_WYG_186-12a>¶
乃已然其後竟罷𣏌等詳度三月詔權三司使曽布翰¶
林學士呂恵卿同究詰市易事先是帝出手詔付布謂¶
市易司市物頗害小民之業衆言喧譁布乃引監市易¶
務魏繼宗之言以為吕嘉問多取息以干賞商旅所有¶
者盡收市肆所無者必索率賤市貴鬻廣裒贏餘是挟¶
官府為兼并也王安石具奏明其不然乃更令恵卿偕¶
布究詰之帝尋復以手札賜布令求對布即上行人所¶
訴并疏恵卿姦欺狀且言臣自立朝以来每聞徳音未¶
嘗不欲以王道治天下今市易之為虐凛凛乎間架除¶
<pb:KR2a0032_WYG_186-12b>¶
陌之事矣嘉問奏近遣官徃湖南販茶陜西販鹽兩浙¶
販紗皆未敢計息臣以為如此政事書之簡牘不獨唐¶
虞三代所無歴觀秦漢以來衰亂之世恐未之有也四¶
月布復陳薛向罪茶儈不當帝惻然咨嗟及言三司决¶
責商人多濫時帝猶必欲按治而安石主用惠卿不可¶
去盖謀變其事也帝疑焉故仍以屬布既而中書奏事¶
已帝論及市易且曰朝廷設此本欲為平準之法以便¶
<pb:KR2a0032_WYG_186-13a>¶
民今正爾相反使中下之民失業若此宜修補其法令¶
元詳定吕嘉問吴安持同韓維孫永問行人輸錢免行¶
利病參知政事馮京曰開封祥符縣給民錢有出息抵¶
當銀絹米麥緩急䘮葬之目七八種其初給錢徃徃願¶
請積數既多實艱輸送帝曰如此吾民安得泰然也時¶
布與恵卿方究市易事率數日一對帝初是布言已而¶
從恵卿之請拘魏繼宗於開封府既而布與恵卿即東¶
府再詰行人所訴狀如前不變而安石懇求去位引恵¶
卿執政提舉楚州市易蔣之竒奏監務王景彰榷市商¶
<pb:KR2a0032_WYG_186-13b>¶
人物非法及虚作中糴八務立詭名糴之白輸息錢謂¶
之乾息又抑賈販毋得至他郡名為留難帝謂輔臣曰¶
景彰違法害人宜即治其罪時呂恵卿巳參朝政而究¶
詰市易未竟詔促之恵卿請令中書悉取按牘異同以¶
奏後二日布對延和殿條析先後所陳并較治平熈寧¶
出入錢物數以聞帝方慮嵗費寖廣令布送中書五月¶
乃詔章惇曽孝寛即軍器監鞫布所究市易事又令户¶
<pb:KR2a0032_WYG_186-14a>¶
房㑹財賦數與布所陳異而呂嘉問亦以雜買務多入¶
月息不覺皆從公坐有差未㡬布禠職與嘉問俱出守¶
郡魏繼宗仍奪秩勒停初市易之建布實預之後揣上¶
意有疑遂急治嘉問而恵卿與布有夙怨故卒擠之而¶
市易如故三司使章惇請假内蔵錢五百萬緡令市易¶
司有幹局者分四路入中計見鹽引及乗賤糴買詔假¶
二百萬緡八年復呂嘉問提舉市易二月鳯翔大名真¶
定府永興安肅軍秦瀛定越真州並置市易司以恵州¶
阜民監錢十萬緡給廣州市易務司農寺坊場錢三十¶
<pb:KR2a0032_WYG_186-14b>¶
萬緡給鄆州市易九年又以在京市易司物貨十五萬¶
緡給熈河市易司九月中書言市易息錢并市例錢總¶
收百三十三萬二千緡有竒詔嘉問安持等推恩有差¶
自後凡二年一較十年定上界本錢以七百萬緡為額¶
不足以嵗所收息益之其貸内帑錢嵗償以息二十萬¶
緡元豐元年以都提舉王居卿請令貸市易錢貨者許¶
用金帛等為抵收息毋過一分二釐不及年者月計之¶
<pb:KR2a0032_WYG_186-15a>¶
願皆得錢或欲以物貨兼給者聽市易司請遣官以物¶
貨至諸路貿易十萬緡以上期以二年二十萬緡以上¶
三年歛及三分者比逓年推恩八分者理為任期盡不¶
及者勿賞官吏廪給並罷二年經制熈河路邊防財用¶
李憲言蕃賈與牙儈私市其貨皆由他路避税入秦州¶
乃令秦熈河岷州通逺軍五市易務募牙儈引蕃貨赴¶
市易務中賈私市者許糾告賞倍所告之數以田宅抵¶
市易錢久不償者估實直如賣坊場河渡法若未輸錢¶
者官收其租息在京市易務亦如之三年詔免行月納¶
<pb:KR2a0032_WYG_186-15b>¶
錢不及百者皆免凡除八千六百五十四人九月王居¶
卿又言市易法有三結保貸請一也契要金銀為抵二¶
也貿遷物貨三也三者惟保貸法行之久負失益多徃¶
嵗罷貸錢而物貨如故請自今所貸嵗約毋過二百萬¶
緡聽舊户貸請以相濟續非舊户惟用抵當貿遷之法¶
詔中書立法以聞於是中書奏在京物貨許舊户貸請¶
歛而復散通所負毋過三百萬緡諸路毋過四之一詔¶
<pb:KR2a0032_WYG_186-16a>¶
如所奏是嵗經制熈河邊防財用司㑹其置司以來所¶
收息元豐初四十一萬四千六百二十六緡石次年六¶
十八萬四千九十九緡石四年従都提舉賈青請於新¶
舊城外内置四抵當遣官掌之罷市易上界等䖏抵當¶
以便民五年詔外内市易務所負錢寛以三嵗均月限¶
以輸限内罰息並除之先是王安禮在開封日有負市¶
易錢者累訴於庭安禮既執政言於帝曰市易法行取¶
息滋多而輸官不時者有罰息民至窮困願詔蠲之帝¶
曰羣臣未有為朕言者其令民以限輸免其罰息安禮¶
<pb:KR2a0032_WYG_186-16b>¶
退批詔加内外字蔡確曰方帝有㫖無内外字公欲増¶
詔邪安禮曰亦不止言内字䘚加之八月置饒州景徳¶
鎮瓷窑博易務六年蘭州増置市易務以通蕃漢貿易¶
七年改市易下界為榷貨務令諸州旬估物價既定報¶
提舉司提舉司下所部州州下所屬募民出抵㦯錢以¶
市收息毋過二分詔諸路常平司錢留其半以二分為¶
市易抵當盖自五年賈青以&KR0685;準物價與金銀之類行¶
<pb:KR2a0032_WYG_186-17a>¶
抵當於畿縣次年行之諸路以常&KR0685;市易賖貨及寛剰¶
錢為本五路各十萬緡餘路五萬緡至是復有是詔若¶
無抵當而物貨宜易者亦聽變鬻八年罷諸鎮砦市易¶
抵當八月詔諸郡抵當有取息薄可濟民乏者存之其¶
餘抵當并州縣市易並罷元祐元年内外監督市易及¶
坊場浄利錢許以所入息并罰錢比計若及官本者並¶
釋之紹聖四年三省言熙寧興置市易元祐一切罷去¶
不原立法之意詔户部太府寺詳度復置市易務惟以¶
錢交市收息毋過二分勿令貸請元符三年改市易務¶
<pb:KR2a0032_WYG_186-17b>¶
為&KR0685;準務户部太府寺市易案改為平準案尚書省言¶
平準務官吏等給費多并遣官市物搔動于外近官鬻¶
石炭市易遽増皆不便民詔罷平準務及官鬻石炭其¶
在官物貨令有司轉易錢鈔償元給之所崇寧元年户¶
部奏平準務錢物毋得他司移用二年以平準為南北¶
兩務如舊分置官吏嵗終考察能否行勸沮法五年郡¶
縣應置市易者凡嵗收息官吏用度之餘及千緡以上¶
<pb:KR2a0032_WYG_186-18a>¶
置官監五百緡以上令場務兼領餘並罷先是嘗詔府¶
界萬户縣及路在衝要市易抵當已設官置局其不及¶
萬户非衝要并諸鎮有官監而商販所㑹並如元豐令¶
監當官兼領至是户部復詳度以聞遂行其議建炎二¶
年言者以為得不償費遂罷之而以其錢輸左蔵庫惟¶
抵當庫仍舊紹興元年罷諸州軍免行錢及行户供應¶
見任官買賣並依時違者以盗論四年兩浙轉運司檄¶
婺州市御爐炭須胡桃紋鵓鳩色守臣王居仁以為言¶
上曰隆冬附火取温煖而巳豈問炭之紋色乎命罷之¶
<pb:KR2a0032_WYG_186-18b>¶
諸類此者並禁止焉十三年蠲雷化髙融宜亷邕欽賀¶
貴免行錢十四年以開州兩縣在䕫部尤為僻逺減免¶
行錢之半十五年以知漢陽軍韓昕言諸路收免行錢¶
定數外多取一文以上以擅増税賦法罪之十七年蠲¶
百姓見輸免行錢三分之一十九年南郊赦盡蠲百姓¶
免行錢欠是後凡赦皆然二十五年罷見輸免行錢禁¶
下行買物以害及小商敷於鄉村故也淳熙元年罷市¶
<pb:KR2a0032_WYG_186-19a>¶
令司詔臨安府及屬縣交易儈保錢減十之五七年諸¶
路州縣交易儈保錢亦以十分為率與減五分嘉定二¶
年以臣僚言輦轂之下買物于舖户無從得錢凢臨安¶
府未支物價令即日盡數給還是後買物須給見錢違¶
許陳訴於臺嘉熈三年臣僚言今官司以官價買物行¶
鋪以時直計之什不得二三重以遷延嵗月而不償胥¶
卒並縁之無藝積日既久類成白著至有遷居以避其¶
擾改業以逃其害者甚而蔬菜魚肉日用所需瑣瑣之¶
物販夫販婦所資錐刀以營升斗者亦皆以官價强取¶
<pb:KR2a0032_WYG_186-19b>¶
之終日營營而錢本俱成乾沒商旅不行衣食路絶望¶
特降睿㫖凡諸路州縣官司買物並以時直不許輒用¶
官價違者以贓定罪従之¶
均輸之法所以通天下之貨制為輕重歛散之術使輸¶
者既便而有無得以懋遷焉熙寧二年制置三司條例¶
司言天下財用無餘典領之官拘於弊法内外不相知¶
盈虚不相補諸路上供嵗有常數豐年便道可以多致¶
<pb:KR2a0032_WYG_186-20a>¶
而不能贏年儉物貴難於供億而不敢不足逺方有倍¶
蓰之輸中都有半價之鬻徒使富商大賈乗公私之急¶
以擅輕重歛散之權今發運使實總六路賦入其職以¶
制置茶鹽礬酒税為事軍儲國用多所仰給宜假以錢¶
貨資其用度周知六路財賦之有無而移用之凡糴買¶
税歛上供之物皆得徙貴就賤用近易逺令預知中都¶
帑蔵年支見在之定數所當供辦者得以従便變易蓄¶
買以待上令稍收輕重歛散之權歸之公上而制其有¶
無以便轉輸省勞費去重歛寛農民庶㡬國用可足民¶
<pb:KR2a0032_WYG_186-20b>¶
財不匱詔本司具條例以聞而以發運使薛向領均輸¶
平準事賜内蔵錢五百萬緡上供米三百萬石時議慮¶
其為擾多以為非向既董其事乃請設置官屬神宗使¶
自擇之向於是辟劉忱衞琪孫珪張穆之陳倩為屬又¶
請有司具六路嵗當上供數中都嵗用及見儲度可支¶
嵗月凡當計置㡬何皆預降有司從之八月侍御史劉¶
琦侍御史裏行錢顗等言向小人假以貨泉任其變易¶
<pb:KR2a0032_WYG_186-21a>¶
縦有所入不免奪商賈之利琦顗皆坐貶條例司檢詳¶
文字蘇轍言昔漢武外事四夷内興宫室財用匱竭力¶
不能支用賈人桑弘羊之説買賤賣貴謂之均輸雖曰¶
民不加賦而國用饒足然法術不正吏縁為姦掊克日¶
深民受其病孝昭既立學者争排其説霍光順民所欲¶
從而予之天下歸心遂以無事今此論復興衆口紛然¶
皆謂其患必甚於漢何者方今聚歛之臣材智方略未¶
見有桑弘羊比而朝廷破壊規矩觧縦繩墨使得馳騁¶
自由惟利是嗜其害必有不可勝言者矣轍亦坐去官¶
<pb:KR2a0032_WYG_186-21b>¶
於是知諫院范純仁言向憸巧刻薄不可為發運使人¶
主當務農桑節用不當言利自後罷純仁諫職而諫官¶
李常復論均輸不便權開封府推官蘇軾亦言均輸徙¶
貴就賤用近易逺然廣置官屬多出緡錢豪商大賈皆¶
疑而不敢動以為雖不明言販賣既巳許之變易變易¶
既行而不與商賈争利未之聞也夫商賈之事曲折難¶
行其買也先期而予錢其賣也後期而取直多方相濟¶
<pb:KR2a0032_WYG_186-22a>¶
委曲相通倍稱之息由此而得今先設官置吏簿書廪¶
禄為費巳厚非良不售非賄不行是官買之價比民必¶
貴及其賣也弊復如前商賈之利何縁而得朝廷不知¶
慮此乃捐五百萬緡錢予之此錢一出恐不可復縦使¶
其間薄有所獲而征商之額所損必多矣帝方惑於安¶
石之説言皆不行乃以向為天章閣待制遣太常少卿¶
羅拯為使手詔賜向曰政事之先理財為急朕托卿以¶
東南賦入皆得消息盈虚翕張歛散之而卿忠誠内固¶
能倡舉職業導揚朕意底于成績朕甚嘉之覧奏慮流¶
<pb:KR2a0032_WYG_186-22b>¶
言致惑朕心匪石豈易轉也卿其濟之以彊終之以不¶
倦以稱朕意然均輸後迄不能成¶
互市舶法自漢初與南越通關市而互市之制行焉後¶
漢通交易於烏桓北單于鮮卑北魏立互市於南陲隋¶
唐通貿易於西北開元定令載其條目後唐亦然而髙¶
麗回鶻黒水諸國又各以風土所産與中國交易宋初¶
循周制與江南通市乾徳二年禁商旅毋得渡江於建¶
<pb:KR2a0032_WYG_186-23a>¶
安漢陽蘄口置三榷署通其交易内外羣臣輙遣人徃¶
江浙販易者没入其貨縁江百姓及煎鹽亭户恣其樵¶
漁所造屨席之類榷署給劵聽渡江販易開寳三年徙¶
建安榷署於揚州江南&KR0685;榷署雖存止掌茶貨四年置¶
市舶司于廣州後又於杭明州置司凡大食古邏闍婆¶
占城勃泥麻逸三佛齊諸蕃並通貨易以金銀緡錢鉛¶
錫雜色帛瓷器市香藥犀象珊瑚琥珀珠琲鑌鐡鼊皮¶
瑇瑁瑪瑙車渠水精蕃布烏樠蘇木等物太宗時置榷¶
署於京師詔諸蕃香藥寳貨至廣州交阯兩浙泉州非¶
<pb:KR2a0032_WYG_186-23b>¶
出官庫者無得私相貿易其後乃詔自今惟珠貝玳瑁¶
犀象鑌鐡鼊皮珊瑚瑪瑙乳香禁榷外他藥官市之餘¶
聽市於民雍熙中遣内侍八人齎勅書金帛分四路招¶
致海南諸蕃商人出海外蕃國販易者令並詣兩浙司¶
市舶司請給官劵違者没入其寳貨淳熈二年詔廣州¶
市舶除榷貨外他貨之良者止市其半大抵海船至十¶
先征其一價直酌蕃貨輕重而差給之嵗約獲五十餘¶
<pb:KR2a0032_WYG_186-24a>¶
萬斤條株顆太&KR0685;興國初私與蕃國人貿易者計直滿¶
百錢以上論罪十五貫以上黥靣流海島過此送闕下¶
淳化五年申其禁至四貫以上徒一年稍加至二十貫¶
以上黥面配本州為役兵天聖以来象犀珠玉香藥寳¶
貨充牣府庫甞斥其餘以易金帛芻粟縣官用度實有¶
助焉而官市貨數視淳化則微有所損皇祐中總嵗入¶
象犀珠玊香藥之類其數五十三萬有餘至治&KR0685;中又¶
増十萬熈寧五年詔發運使薛向曰東南之利舶商居¶
其一比言者請置司泉州其剏法講求之七年令舶船¶
<pb:KR2a0032_WYG_186-24b>¶
遇風至諸州界亟報所隷送近地舶司榷賦分買泉福¶
瀕海舟船未經賦買者仍赴司勘驗時廣州市舶虧嵗¶
課二十萬緡或以為市易司擾之故海商不至令提舉¶
司究詰以聞既而市易務呂邈入舶司闌取蕃商物詔¶
提舉司劾之九年集賢殿脩撰程師孟請罷杭明州市¶
舶諸舶皆隷廣州一司令師孟與三司詳議之是年杭¶
明廣三司市舶收錢糧銀香藥等五十四萬一百七十¶
<pb:KR2a0032_WYG_186-25a>¶
三緡匹斤兩叚條箇顆臍隻粒支二十三萬八千五十¶
六緡匹斤兩叚條箇顆臍隻粒元豐二年賈人入髙麗¶
貲及五千緡者明州籍其名嵗責保結引發船無引者¶
如盗販法先是禁人私販然不能絶至是復通中國故¶
明立是法三年中書言廣州市舶已修定條約宜選官¶
推行詔廣東以轉運使孫迴廣西以陳倩兩浙以副使¶
周直孺福建以判官王子京罷廣東帥臣兼領五年廣¶
西漕臣吴潜言雷化州與瓊島對境而發船請引於廣¶
州舶司約五千里乞令廣西瀕海郡縣土著商人載米¶
<pb:KR2a0032_WYG_186-25b>¶
榖牛酒黄魚及非舶司賦取之物免至廣州請引詔孫¶
迴詳度行之知宻州范鍔言板橋瀕海東則二廣福建¶
淮浙西則京東河北河東三路商賈所聚海舶之利顓¶
於富家大姓宜即本州置市舶司板橋鎮置抽觧務六¶
年詔都轉運使吴居厚條析以聞元祐三年鍔等復言¶
廣南福建淮浙賈人航海販物至京東河北河東等路¶
運載錢帛絲綿貿易而象犀乳香珍異之物雖甞禁榷¶
<pb:KR2a0032_WYG_186-26a>¶
未免欺隠若板橋市舶法行則海外諸物積於府庫者¶
必倍於杭明二州使商舶通行無冒禁罹刑之患而上¶
供之物免道路風水之虞乃置密州板橋市舶司而前¶
一年亦増置市舶司於泉州賈人由海道徃外蕃令以¶
物貨名數并所詣之地報所在州召保毋得參帶兵器¶
或可造兵器及違禁之物官給以劵擅乗船由海入界¶
河及徃髙麗新羅登萊州境者罪以徒徃北界者加等¶
崇寧元年復置杭明市舶司官吏如舊額三年令蕃商¶
欲徃他郡者從舶司給劵毋雜禁物姦人初廣南舶司¶
<pb:KR2a0032_WYG_186-26b>¶
言海外蕃商至廣州貿易聽其徃還居止而大食諸國¶
商亦丐通入他州及京東販易故有是詔凡海舶欲至¶
福建兩浙販易者廣南船司給防船兵仗如詣諸國法¶
廣南舶司鬻所市物貨取息毋過二分政和三年詔如¶
至道之法凡知州通判官吏并舶司使臣等毋得市蕃¶
商香藥禁物宣和元年秀州開修青龍江浦舶船輻輳¶
請復置監官先是政和中置務設官於華亭縣後江浦¶
<pb:KR2a0032_WYG_186-27a>¶
湮塞蕃舶鮮至止令縣官兼掌至是復設官専領焉四¶
年蕃國進奉物如元豐法令舶司即其地鬻之毋發至¶
京師違者論罪契丹在太祖時雖聽縁邊市易而未有¶
官署太平興國二年始令鎮易䧺覇滄州各置榷務輦¶
香藥犀象及茶與交易後有范陽之師罷不與通雍熈¶
三年禁河北商民與之貿易時累年興師千里饋糧居¶
民疲乏太宗亦頗有厭兵之意端拱元年詔曰朕受命¶
上穹居尊中土惟思禁暴豈欲窮兵至於幽薊之民皆¶
吾赤子宜許邊疆互相市易自今縁邊戍兵不得輙恣¶
<pb:KR2a0032_WYG_186-27b>¶
侵略未幾復禁違者抵死北界商旅輒入内地販易所¶
在捕斬之淳化二年令雄霸州静戎軍代州鴈門砦置¶
榷署如舊制所鬻物増蘇木尋復罷咸&KR0685;五年契丹求¶
復置署朝議以其翻覆不許知雄州何承矩繼請乃聽¶
置於雄州六年罷景徳初復通好請商賈即新城貿易¶
詔北商齎物貨至境上則許之二年令雄霸州安肅軍¶
置三榷埸北商趨他路者勿與為市遣都官員外郎孔¶
<pb:KR2a0032_WYG_186-28a>¶
揆等乗傳詣三榷埸與轉運使劉綜并所在長吏&KR0685;互¶
市物價稍優其直予之又於廣信軍置埸皆廷臣專掌¶
通判兼領焉三年詔民以書籍赴沿邊榷埸博易者非¶
九經書疏悉禁之凡官鬻物如舊而増繒帛漆器秔糯¶
所入者有銀錢布羊馬橐駞嵗獲四十餘萬天聖中知¶
雄州張昭逺請嵗㑹入中金錢仁宗曰先朝置互市以¶
通有無非以計利不許終仁宗英宗之世契丹固守盟¶
好互市不絶熙寧八年市易司請假奉宸庫象犀珠直¶
總二十萬緡於榷埸貿易明年終償之詔許九年立與¶
<pb:KR2a0032_WYG_186-28b>¶
化外人私貿易罪賞法河北四榷埸自治&KR0685;四年其貨¶
物專掌於三司之催轄司而度支賞給案判官置簿督¶
計之至是以私販者衆故有是命未幾又禁私市硫黄¶
焰焇及以盧甘石入他界者河東亦如之元豐元年復¶
申賣書北界告捕之法西夏自景徳四年於保安軍置¶
榷埸以繒帛羅綺易駞馬牛羊玉氊毯甘草以香藥瓷¶
漆器薑桂等物易蜜蠟麝臍毛褐羱羚角硇砂柴胡蓯¶
<pb:KR2a0032_WYG_186-29a>¶
蓉紅花翎毛非官市者聽與民交易入貢至京者縦其¶
為市天聖中陜西榷場二并代路亦請置場和市許之¶
及元昊反即詔陜西河東絶其互市廢保安軍榷埸後¶
又禁陜西並邊主兵官與屬羌交易久之元昊請臣數¶
遣使求復互市慶厯六年復為置埸於保安鎮戎二軍¶
繼言驅馬羊至無放牧之地為徙保安軍榷場于順寧¶
砦既而蕃商䘚無至者嘉祐初西人侵耕屈野河地知¶
并州龎籍謂非絶其互市則内侵不巳且聞出兀臧訛¶
龎之謀若互市不通其國必歸罪訛龎年嵗間然後可¶
<pb:KR2a0032_WYG_186-29b>¶
與計議從之初第禁陜西四路私與西人貿易未幾乃¶
悉絶之治平四年河東經略司言西界乞通和市自夏¶
人攻慶州大順城詔罷嵗賜嚴禁邊民無得私相貿易¶
至是上章謝罪乃復許之後二年令涇原熟户及河東¶
陜西邊民勿與通市又二年因回使議立和市而私販¶
不能止遂申詔諸路禁絶既而河東轉運司請罷吴堡¶
於寧星和市如舊而麟州復奏夏人之請乃令鬻銅錫¶
<pb:KR2a0032_WYG_186-30a>¶
以市馬而纎縞與急須之物皆禁西北嵗入馬事具兵¶
志椘蜀南粤之地與蠻獠溪峒相接者以及西州沿邊¶
羌戎皆聽與民通市熈寧三年王韶置市易司於秦鳯¶
路古渭砦六年増置市易於蘭州自後於熈河蘭湟慶¶
渭延等州又各置折博務湖北路及沅錦黔江口蜀之¶
黎雅州皆置博易場重和元年燕瑛言交人服順久毋¶
令阻其貿易初廣西帥曾布請即欽㢘州各創驛令交¶
人就驛博買至是即用瑛兼廣西轉運副使同王蕃計¶
畫焉建炎四年三月宣撫使張浚奏大食國遣人進珠¶
<pb:KR2a0032_WYG_186-30b>¶
玉寳貝上曰大觀宣和間川茶不以博馬惟市珠玉故¶
武備不修遂致危弱如此今復捐數十萬緡易無用之¶
物曷若惜財以養戰士乎諭張浚勿受量賜予以答之¶
六月罷宜州嵗市朱砂二萬兩紹興三年邕州守臣言¶
大理請入貢上諭大臣止令賣馬不許其進貢四年詔¶
川陕即永興軍威茂州置博易場移廣西買馬司于邕¶
管嵗捐金帛倍酬其直然言語不通一聽譯者髙下其¶
<pb:KR2a0032_WYG_186-31a>¶
手吏得因縁為姦六年大理國獻象及馬五百匹詔償¶
其馬直却象勿受而賜書勞遣之十二年盱眙軍置榷¶
場官監與北商博易淮西京西陜西榷埸亦如之十九¶
年罷國信所博易二十六年罷廉州貢珠散蜑丁盖珠¶
池之在㢘州凡十餘接交阯者水深百尺而大珠生焉¶
蜑徃採之多為交人所取又為大魚所害至是罷之二¶
十九年存盱眙軍榷場餘並罷乾道元年襄陽鄧城鎮¶
壽春花靨鎮光州光山縣中渡市皆置榷場以守臣措¶
置通判提轄五年省提轄官淳熈二年臣僚言溪峒縁¶
<pb:KR2a0032_WYG_186-31b>¶
邊州縣置博易場官主之七年塞外諸戎販珠玊入黎¶
州官常邀市之臣僚言其黷貨啓釁非便止合聽商賈¶
百姓收買詔從之建炎元年詔市舶多以無用之物費¶
國用自今有博買篤耨香環瑪瑙猫兒眼睛之類皆寘¶
于法惟宣賜臣僚象笏犀帶選可者輸送外國謂三百¶
斤為一婆蘭凡舶舟最大者曰獨檣載一千婆蘭次者¶
曰牛頭比獨檣得三之一又次曰木舶曰料河逓得三¶
<pb:KR2a0032_WYG_186-32a>¶
之一隆興二年臣僚言熈寧初立市舶以通物貨舊法¶
抽解有定數而取之不苛輸税寛其期而使之待價懐¶
逺之意實寓焉邇来抽解既多又廹使之輸致貨滯而¶
價減擇其良者如犀角象齒十分抽二又博買四分珠¶
十分抽一又博買六分舶户懼抽買數多止買麄色雜¶
貨若象齒珠犀比他貨至重乞十分抽一更不博買乾¶
道二年罷兩浙路提舉以守倅及知縣監官共事轉運¶
司提督之三年詔廣南兩浙市舶司所發舟還因風水¶
不便船破檣壊者即不得抽解七年詔見任官以錢附¶
<pb:KR2a0032_WYG_186-32b>¶
綱首商旅過蕃買物者有罰舶至除抽解和買違法抑¶
買者許蕃商越訴計贓罪之舊法細色綱龍腦珠之類¶
每一綱五千兩其餘犀象紫礦乳檀香之類為麄色每¶
綱一萬斤凡起一綱遣衙前一名部送支脚乗贍家錢¶
一百餘緡大觀以後張大其數象犀紫礦皆作細色起¶
發以舊日一綱分為三十二綱多費脚乗贍家錢三千¶
餘貫至于乾道七年詔廣南起發麄色香藥物貨每綱¶
<pb:KR2a0032_WYG_186-33a>¶
二萬斤加耗六百斤依舊支破水脚錢一千六百六十¶
二貫有竒淳熈二年户部言福建廣南市舶司麄細物¶
貨並以五萬斤為一全綱南渡三路舶司嵗入固不少¶
然金銀銅鐡海舶飛運所失良多而銅錢之泄尤甚法¶
禁雖嚴姦巧愈宻商人貪利而貿遷黠吏受賕而縦釋¶
其弊䘚不可禁¶
　宋史巻一百八十六¶
<pb:KR2a0032_WYG_186-33b>¶
<pb:KR2a0032_WYG_186-34a>¶
　宋史巻一百八十六考證¶
食貨志下八古渭邊砦便於應接○渭監本訛謂今改¶
　正¶
　宋史巻一百八十六考證¶
<pb:KR2a0032_WYG_186-34b>¶
