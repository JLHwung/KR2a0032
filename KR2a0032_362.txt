# -*- mode: mandoku-view -*-
#+TITLE: 宋史
#+DATE: 2018-03-31 09:03:38.426782
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷三百六十二
<pb:KR2a0032_WYG_362-1a>¶
欽定四庫全書¶
　宋史巻三百六十二¶
¶
元中書右丞相總裁托克托等修¶
¶
¶
列傳第一百二十一¶
¶
¶
朱勝非　吕頤浩　范宗尹　范致虚¶
¶
¶
吕好問¶
¶
朱勝非字蔵一蔡州人崇寧二年上舍登第靖康元年¶
為東道副總管權應天府金人攻城勝非逃去會韓世¶
忠部将楊進破敵勝非復還視事逾年詣濟州謁康王¶
<pb:KR2a0032_WYG_362-1b>¶
言南京為藝祖興王之地請幸之以圖大計王即位南¶
京建炎改元試中書舍人兼權直學士院時方草剏勝¶
非憑敗皷草制辭氣嚴重如平時上疏言仁義者天下¶
之大柄中國持之則外夷服而諸夏尊茍失其柄則不¶
免四夷交侵之患國家與契丹結好百有餘年一旦乗¶
其亂弱逺交金人為夾攻計是中國失其柄而外侮所¶
由招也陛下即位宜壹明正始之道思其合於仁義者¶
<pb:KR2a0032_WYG_362-2a>¶
行之不合者置之則可以攘郤四夷紹復大業矣上嘉¶
之總制使錢蓋進職勝非言蓋為陜西制置使棄師誤¶
國封還貼黄蓋遂罷諫官衛膚敏坐論元祐太后兄子¶
徙官勝非言以外戚故去諫臣非所以示天下二年除¶
尚書右丞時宰執蔭補多濫勝非奏舊制宰執子弟例¶
不堂除只就銓注罷政不以罪然後推恩趙普子弟皆¶
作武臣普再相長子授荘宅使范純仁再相子正平有¶
文行竟死選調章惇子援及持皆髙科並為州縣募職¶
監當惟夏竦子安期累作邉帥授待制直學士王安石¶
<pb:KR2a0032_WYG_362-2b>¶
薦子雱為崇政殿說書除待制然安期猶有才幹雱猶¶
有學問至蔡京子六人孫四人鄭居中劉正夫子各二¶
人余深王黼白時中蔡卞鄧洵仁洵武子各一人並列¶
從班宣和末諫官疏謂尚從竹馬之逰已造荷囊之列¶
今不可以不戒遷中書侍郎三年上自鎮江南幸留勝¶
非經理未㡬命為控扼使已而拜宣奉大夫尚書右僕¶
射兼御營使故事命相進三官勝非特遷五官會王淵¶
<pb:KR2a0032_WYG_362-3a>¶
簽書樞宻院事兼御營司都統制内侍復用事恣横諸¶
将不悅於是苗傅劉正彦與其徒王鈞甫馬柔吉王世¶
脩謀誣淵結宦官謀反正彦手斬淵分捕中官皆殺之¶
擁兵至行宫門外勝非趨樓上詰專殺之由上親御樓¶
撫諭傅正彦語頗不遜勝非乃從皇太后出諭旨傅等¶
請髙宗避位太后抱皇子聼政太后不可傅頋勝非曰¶
今日正須大臣果決相公何無一言耶勝非還告上曰¶
王鈞甫乃傅等腹心適語臣云二将忠有餘而學不足¶
此語可為後圖之緒於是太后垂簾髙宗退居顯忠寺¶
<pb:KR2a0032_WYG_362-3b>¶
號睿聖宫勝非因請降赦以安傅等又奏母后垂簾湏¶
二臣同對此承平故事今日事機有湏宻奏者乞許臣¶
僚獨對而日引傅徒二人上殿以弭其疑太后語上曰¶
賴相此人若汪黄在位事己狼籍矣王鈞甫見勝非勝¶
非問前言二将學不足如何鈞甫曰如劉将手殺王淵¶
軍中亦非之勝非因以言撼之曰上皇待燕士如骨肉¶
那無一人效力者乎人言燕趙多竒士徒虚語耳鈞甫¶
<pb:KR2a0032_WYG_362-4a>¶
曰不可謂燕無人勝非曰君與馬参議皆燕中名人甞¶
獻䇿滅契丹者今金人所任多契丹舊人若渡江禍首¶
及君矣盍早為朝廷協力乎鈞甫唯唯王世修来見勝¶
非諭之曰國家艱難若等立功之秋也誠䏻奮身立事¶
從官豈難得乎世修喜時徃来道軍中情實擢世修為¶
工部侍郎傅正彦乞改年號及移蹕建康勝非以白太¶
后因議恐盡廢其請則倉&KR0816;變生乃改元明受以詔示¶
世修曰已從若請矣傅等欲挾上幸徽越勝非諭之以¶
禍福而止傅聞韓世忠起兵取其妻子為質勝非紿傅¶
<pb:KR2a0032_WYG_362-4b>¶
曰今當唘太后召二人慰撫使報知平江諸君益安傅¶
乃許諾勝非喜曰二凶真無䏻為也諸将将至傅等懼¶
勝非因謂之曰勤王之師未進者使是間自反正耳不¶
然下詔率百官六軍請上還宫公等置身何地乎即召¶
學士李邴張守作百官章及太后手詔四月朔勝非率¶
百官詣睿聖宫親掖上乗馬還宫苖傅請以王世修為¶
叅議勝非曰世脩已為從官豈可復從軍上既復辟勝¶
<pb:KR2a0032_WYG_362-5a>¶
非曰臣昔遇變義當即死偷生至此欲圖今日之事耳¶
乃乞罷政上問誰可代者勝非曰吕頤浩張浚問孰優¶
曰頤浩練事而暴浚喜事而踈上曰浚太年少勝非曰¶
臣向被召軍旅錢榖悉付浚此舉浚實主之御史中丞¶
張守論勝非不䏻預防致賊猖獗宜罷不報授觀文殿¶
大學士知洪州尋除江西安撫大使兼知江州紹興元¶
年馬進䧟江州侍御史沈與求論九江之䧟由勝非赴¶
鎮太緩降授中大夫分司南京江州居住二年吕頤浩¶
薦兼侍讀又薦都督江淮荆浙諸軍事給事中胡安國¶
<pb:KR2a0032_WYG_362-5b>¶
侍御史張躋交章論罷之頤浩力引其入再除兼侍讀¶
尋拜尚書右僕射同中書門下平章事丁母憂去起復¶
右僕射兼知樞宻院事上吏部七司敕令格式一百八¶
十巻時員外郎江端友請營宗廟議者非之以為國家¶
期於恢復不常厥居勝非方主和議遂白上營宗廟于¶
臨安徐俯罷叅政勝非薦胡松年侍御史常同劾松年¶
乃王黼客勝非徙同左史莫儔謫曲江其家蒼頭奴為¶
<pb:KR2a0032_WYG_362-6a>¶
勝非治疽而愈奴為儔請得復官姻家劉式甞言為兵¶
官獲盜勝非不以付部用特旨改官會久雨勝非累章¶
乞免且自論當罷者十一事魏矼亦劾其罪遂罷五年¶
應詔言戰守四事起知湖州引疾歸勝非與秦檜有隙¶
檜得政勝非癈居八年卒諡忠靖勝非張邦昌友壻也¶
始邦昌僣位勝非甞械其使及金人過江勝非請尊禮¶
邦昌録其後以謝敵苗劉之變保䕶聖躬功居多既去¶
力薦張浚然李綱罷勝非受黄?善風旨草制極言其¶
狂妄再相忌趙鼎鼎宣撫川陕欲重使名以制呉玠勝¶
<pb:KR2a0032_WYG_362-6b>¶
非曰元樞出使豈論此耶盖因事出鼎而輕其權人以¶
此少之及著閑居録亦多其私説云¶
吕頤浩字元直其先樂陵人徙齊州中進士第父喪家¶
貧躬耕以贍老幼後為宻州司戸叅軍以李清臣薦為¶
邠州教授除宗子博士累官入為太府少卿直龍圖閣¶
河北轉運副使升待制徽猷閣都轉運使伐燕之役頤¶
浩以轉輸隨种師道至白溝既得燕山郭藥師衆二萬¶
<pb:KR2a0032_WYG_362-7a>¶
契丹軍萬餘皆仰給縣官詔以頤浩為燕山府路轉運¶
使頤浩奏開邉極逺其勢難守雖窮力竭財無以善後¶
又奏燕山河北危急五事碩博議久長之䇿徽宗怒命¶
裭職貶官而領職如故尋復焉進徽猷閣直學士金人¶
入燕郭藥師刼頤浩與蔡靖等以降敵退得歸復以為¶
河北都轉運使以病辭提舉崇福宫髙宗即位除知揚¶
州車駕南幸頤浩入見除戸部侍郎兼知揚州進戸部¶
尚書劇賊張遇衆數萬屯金山縦兵焚掠頤浩單騎與¶
韓世忠造其壘說之以逆順遇黨釋甲降進吏部尚書¶
<pb:KR2a0032_WYG_362-7b>¶
建炎二年金人逼揚州車駕南渡鎮江召從臣問去留¶
頤浩叩頭碩且留此為江北聲援不然敵乗勢渡江事¶
愈急矣駕幸錢塘拜同簽書樞宻院事江淮兩浙制置¶
使還屯京口金人去揚州改江東安撫制置使兼知江¶
寧府時苗傅劉正彦為逆逼髙宗避位頤浩至江寧奉¶
明受改元詔赦會監司議皆莫敢對頤浩曰是必有兵¶
變其子抗曰主上春秋鼎盛二帝䝉塵沙漠日望拯救¶
<pb:KR2a0032_WYG_362-8a>¶
其肯遽遜位于幼沖乎灼知兵變無疑也頤浩即遣人¶
寓書張浚曰時事如此吾儕可但已乎浚亦謂頤浩有¶
威望能斷大事書来報起兵状頤浩乃與浚及諸将約¶
㑹兵討賊時江寧士民&KR0837;懼頤浩乃檄楊惟忠留屯以¶
安人心且恐苗傅等計窮挟帝繇廣徳渡江戒惟忠先¶
為控扼備俄有旨召頤浩赴院供職上言今金人乗戰¶
勝之威羣盜有蠭起之勢興衰撥亂事屬艱難豈容皇¶
帝退享安逸請亟復明辟以圖恢復遂以兵發江寧舉¶
鞭誓衆士皆感厲将至平江張浚乗輕舟迓之相持而¶
<pb:KR2a0032_WYG_362-8b>¶
泣咨以大計頤浩曰頤浩曩諫開邉㡬死宦臣之手承¶
乏漕挽㡬䧟腥膻之域今事不諧不過赤族為社稷死¶
豈不快乎浚壮其言即舟中草檄進韓世忠為前軍張¶
㑓翼之劉光世為㳺擊頤浩浚總中軍光世分軍殿後¶
頤浩發平江傅黨託旨請頤浩單騎入朝頤浩奏所統¶
将士忠義所激可合不可離傅等恐懼乃請髙宗復辟¶
師次秀州頤浩勉勵諸将曰今雖反正而賊猶握兵居¶
<pb:KR2a0032_WYG_362-9a>¶
内事若不濟必反以惡名加我翟義徐敬業可監也次¶
臨平苗傅等拒戰頤浩被甲立水次出入行陣督世忠¶
等破賊傅正彦引兵遁頤浩等以勤王兵入城都人夾¶
道聳觀以手加額朱勝非罷相以頤浩守尚書右僕射¶
中書侍郎兼御營使改同中書門下平章事車駕幸建¶
康聞金人復入召諸将問移蹕之地頤浩曰金人謀以¶
陛下所至為邉靣今當且戰且避奉陛下於萬全之地¶
臣碩留常潤死守上曰朕左右不可以無相乃以韓世¶
忠守鎮江劉光世守太平駕至平江聞杜充敗績上曰¶
<pb:KR2a0032_WYG_362-9b>¶
事廹矣若何頤浩遂進航海之䇿初建炎御營使夲以¶
行幸總齊軍政而宰相兼領之遂專兵柄樞府㡬無所¶
預頤浩在位尤顓恣趙鼎論其過四年移鼎為翰林學¶
士吏部尚書鼎辭且攻頤浩章十數上頤浩求去除鎮¶
南軍節度開府儀同三司醴泉觀使詔以頤浩倡義勤¶
王故從優禮焉奉化賊将璉乗亂為變刼頤浩寘軍中¶
髙宗以頤浩故赦而招之尋除江東安撫制置大使兼¶
<pb:KR2a0032_WYG_362-10a>¶
知池州頤浩請兵五萬屯建康等處又請王&KR0667;巨師吉¶
兵自隸将之鎮而李成遣将馬進圍江州乃駐軍鄱陽¶
㑹楊惟忠兵請與俱趨南康遣師古救江州賊衆鏖戰¶
頤浩惟忠失利師古敗奔洪州頤浩乞濟師討李成髙¶
宗曰頤浩奮不頋身為國討賊羣臣所不及但輕進其¶
失也詔王&KR0667;以萬人速徃䇿應頤浩復軍左蠡又得閤¶
門舎人崔增之衆萬餘軍勢復振命&KR0667;増擊賊敗之乗¶
勝至江州則馬進已䧟城矣朝廷命張㑓為招討使㑓¶
既至遂敗馬進進遁成以餘衆降劉豫詔以淮南民未¶
<pb:KR2a0032_WYG_362-10b>¶
復業湏威望大臣措置以頤浩兼宣撫領夀春府徐廬¶
和州無為軍招降趙延夀于分寧得其精鋭五千分隸¶
諸将張琪自徽犯饒州有衆五萬時頤浩自左蠡班師¶
帳下兵不滿萬人郡人皇駭頤浩命其将閻臯姚端崔¶
邦弼列陣以待琪犯臯軍臯力戰端邦弼兩軍夹擊大¶
破之拜少保尚書左僕射同中書門下平章事兼知樞¶
宻院事二年上自越州還臨安時桑仲在襄陽欲進取¶
<pb:KR2a0032_WYG_362-11a>¶
京城乞朝廷舉兵為聲援頤浩乃大議出師而身自督¶
軍北向髙宗諭頤浩秦檜曰頤浩治軍旅檜理庶務如¶
種蠡分職可也二人同秉政檜知頤浩不為公論所與¶
多引知名士為助欲傾之而擅朝權髙宗乃下詔以戒¶
朋黨除頤浩都督江淮荆浙諸軍事開府鎮江頤浩辟¶
文武士七十餘人以神武後軍及御前忠銳崔増趙延¶
夀二軍従行百官班送頤浩次常州延夀軍叛劉光世¶
殲其衆又聞桑仲已死遂不進引疾求罷詔還朝以知¶
紹興府朱勝非同都督諸軍事頤浩既還欲傾秦檜乃¶
<pb:KR2a0032_WYG_362-11b>¶
引勝非為助給事中胡安國論勝非必誤大計勝非復¶
知紹興府尋以醴泉觀使兼侍讀安國持錄黄不下頤¶
浩持命檢正諸房文字黄龜年書行安國以失職求去¶
罷之檜上章乞留安國不報侍御史江躋左司諫吳表¶
臣皆以論捄安國罷程瑀胡世将劉一正張夀林待聘¶
樓炤亦坐論檜黨斥臺省一空遂罷檜相頤浩獨秉政¶
屢請興師復中原謂太祖取天下兵不過十萬今有兵¶
<pb:KR2a0032_WYG_362-12a>¶
十六七萬矣然自金人南牧莫敢嬰其鋒比年韓世忠¶
張俊陳思恭張崇屢奏人有戰心天将悔禍又金人以¶
中原付劉豫三尺童子知其不䏻立國碩睿斷早㝎決¶
䇿北向今之精銳皆中原人恐久而消磨他日難以舉¶
事時盜賊稍息頤浩請遣使循行郡國平獄訟宣德意¶
李綱宣撫湖南頤浩言綱縦暴無善状請罷諸路宣撫¶
之名綱止為安撫使時李光在江東與頤浩書言綱有¶
大節四夷畏服頤浩稱光結黨言者因論光罷之時方¶
審量濫賞頤浩時有縦舍右司郎官王岡持不可曰公¶
<pb:KR2a0032_WYG_362-12b>¶
秉國鈞不平謂何頤浩再秉政凡二年髙宗以水旱地¶
震下詔罪已求言頤浩連章待罪髙宗一日謂大臣曰¶
國朝四方水旱無不上聞近蘇湖地震泉州大水輙不¶
以奏何也侍御史辛炳殿中常同論其罪遂罷頤浩為¶
鎮南軍節度使開府儀同三司提舉洞霄宫改特進觀¶
文殿大學士五年詔問宰執以戰守方略頤浩條十事¶
以獻除湖南安撫制置大使兼知潭州時郴衡桂陽盜¶
<pb:KR2a0032_WYG_362-13a>¶
起頤浩遣人悉平之帝在建康除頤浩少保浙西安撫¶
制置大使知臨安府行宫留守明堂禮成進封成國公¶
八年上将還臨安除少傅鎮南㝎江軍節度使江東安¶
撫制置大使兼知建康府行宫留守頤浩引疾求去除¶
醴泉觀使九年金人歸河南地髙宗欲以頤浩徃陕西¶
命中使召赴行在頤浩以老病辭且條陕西利害謂金¶
人無故歸地其必有意召趣赴闕既至以疾不䏻見乃¶
聼歸未㡬卒贈太師封秦國公諡忠穆頤浩有膽略善¶
鞍馬弓劍當國歩艱難之際人倚之為重自江東再相¶
<pb:KR2a0032_WYG_362-13b>¶
胡安國以書勸其法韓忠獻以至公無我為先報復恩¶
讐為戒頤浩不䏻用時軍用不足頤浩與朱勝非剏立¶
江浙湖南諸路大軍月樁錢於是郡邑多横賦大為東¶
南患云¶
范宗尹字覺民襄陽鄧城人少篤學工文辭宣和三年¶
上舍登第累遷侍御史右諫議大夫王雲使北還言金¶
人必欲得三鎮宗尹請棄之以紓禍言者非之宗尹罷¶
<pb:KR2a0032_WYG_362-14a>¶
歸張邦昌僣位復其職遣同路允迪詣康王勸進建炎¶
元年李綱拜右僕射宗尹論其名浮于實有震主之威¶
不報出知舒州言者論宗尹甞汚偽命責置鄂州既召¶
為中書舍人遷御史中丞拜叅知政事吕頤浩罷相宗¶
尹攝其位時諸盜據有州縣朝廷力不䏻制宗尹言太¶
祖收藩鎮之權天下無事百五十年可謂良法然國家¶
多難四方帥守單寡束手環視此法之弊今當稍復藩¶
鎮之法裂河南江北數十州之地付以兵權俾蕃王室¶
較之棄地夷狄豈不相逺上從其言授宗尹通議大夫¶
<pb:KR2a0032_WYG_362-14b>¶
守尚書右僕射同中書門下平章事兼御營使時年三¶
十近世宰相年少未有如宗尹者宗尹奏以京畿東西¶
淮南湖北地並分為鎮授諸将以鎮撫使為名軍興聼¶
便宜從事然李成薛慶孔彦舟桑仲軰起於羣盜翟興¶
劉位土豪李彦光郭仲威皆潰将多不䏻守其地宗尹¶
請有司討論崇觀以来濫賞修書營繕應奉開河免夫¶
獄空之類皆釐正之宣靖執政圍城明受偽命之人反¶
<pb:KR2a0032_WYG_362-15a>¶
用赦申雪徐秉哲吳幵莫儔等並量移吳敏王孝迪耿¶
南仲孫覿蔡懋等並叙復侍郎季陵希宗尹意乞詔宰¶
執於罪累中選真材實䏻量付以事沈與求劾陵因及¶
宗尹宗尹求去上為罷與求宗尹乃復視事初宗尹廷¶
對詳㝎官李邦彦特取旨寘宗尹乙科宗尹徳之贈邦¶
彦觀文殿大學士樞宻院副都承旨闕宗尹擬邢煥藍¶
公佐辛道宗三人煥戚里公佐管客省道宗不知兵人¶
以此咎宗尹宻院計議官王佾結公佐宗尹請除佾為¶
宗正丞侍御史張延夀劾之上罷佾紹興元年二月辛¶
<pb:KR2a0032_WYG_362-15b>¶
已日有黑子宗尹以輔政無状請免上不許魏滂為江¶
東通判諫官言其貪盜官錢滂遂罷李弼孺領營田諫¶
官言其媚事朱勔弼孺亦罷二人皆宗尹所薦白州守¶
臣晁公為儲峙豐備論者以為擾民宗尹陰佑之會公¶
為妻受囚金事覺上罷公宗尹不自安時明堂覃恩宗¶
尹請舉行討論之事上手劄云朕不欲歸過君父斂怨¶
士大夫始宗尹建此議秦檜力贊之及見上意堅反擠¶
<pb:KR2a0032_WYG_362-16a>¶
宗尹上亦惡其與辛道宗兄弟徃来遂罷沈與求奏其¶
罪状落職未㡬命知温州退居天台卒年三十七宗尹¶
有才智當北敵肆行之衝毅然自任建議分鎮以是得¶
相位然其置帥多授劇盜又無總率統屬且不遣援不¶
通餉故諸鎮守鮮䏻久存者及為政多私屢為議者所¶
詆云¶
范致虚字謙叔建州建陽人舉進士為太學博士鄒浩¶
以言事斥致虚坐祖送獲罪停官徽宗嗣位召見除左¶
正言出通判郢州崇寧初以右司諫召道改起居舍人¶
<pb:KR2a0032_WYG_362-16b>¶
進中書舍人蔡京建請置講議司引致虚為詳定官議¶
不合改兵部侍郎自是入䖏華要出典大郡者十五年¶
以附張商英貶通州政和七年復官入為侍讀修國史¶
尋除刑部尚書提舉南京鴻慶宫初致虚在講議司延¶
康殿學士劉昺甞乗蔡京怒擠之後王寀坐妖言繫獄¶
事連昺論死致虚爭之昺得減竄士論賢之遷尚書右¶
丞進左丞母喪踰年起知東平府改大名府入見時朝¶
<pb:KR2a0032_WYG_362-17a>¶
廷欲用師契丹致虛言邉隙一開必有意外之患宰相¶
謂其懐異致虚乞終喪從之免喪知鄧州改河南府中¶
人䂓景華苑欲奪故相富弼園宅致虚言弼和戎有大¶
功使朝廷享百年之安乃不保數畝之居邪弼園宅得¶
不取復移鄧州提舉亳州明道宫帝方好老氏致虚希¶
時好營飭道宇賜名鍊真宫靖康元年召赴闕道除知¶
京兆府時金人圍太原聲震關中致虛修戰守備甚力¶
朝廷命錢盖節制陕西除致虚陕西宣撫使金人分道¶
再犯京師詔致虚會兵入援錢盖兵十萬至潁昌聞京¶
<pb:KR2a0032_WYG_362-17b>¶
師破而遁西道總管王襄南走致虚獨與西道副總管¶
孫昭逺合兵環慶帥臣王似熙河帥臣王倚以兵来會¶
致虚合歩騎號二十萬以右武大夫馬昌祐統之命杜¶
常將民兵萬人趨京師夏俶將萬人守陵寢有僧趙宗¶
印者喜談兵席益薦之致虚以便宜假官俾充宣撫司¶
叅議官兼節制軍馬致虚以大軍遵陸宗印以舟師趨¶
西京金人破京師遣人持登城不下之詔以止入援之¶
<pb:KR2a0032_WYG_362-18a>¶
師致虚斬之初金人守潼關致虚奪之作長城起潼關¶
迄龍門所築僅及肩宗印又以僧為一軍號尊勝隊童¶
子行為一軍號浄勝隊致虚勇而無謀委已以聼宗印¶
宗印徒為大言實未甞知兵至是宗印舟師至三門津¶
致虚使整兵出潼關金守臣髙世由謂其帥粘罕曰致¶
虛儒者不知兵遣斥候三千自足殺之致虚軍出武關¶
至鄧州千秋鎮金将婁宿以精騎衝之不戰而潰死者¶
過半杜常夏淑先遁致虚斬之孫昭逺王似王倚等留¶
陕府致虚收餘兵入潼關方致虚之鼓行出關也裨将¶
<pb:KR2a0032_WYG_362-18b>¶
李彦仙曰行者利速多為支軍則舍不至淹敗不至覆¶
若衆羣聚而出殽澠一蹴於險則皆潰矣致虚不聼遂¶
底于敗髙宗即位言者論其逗撓不進徙知鄧州尋加¶
觀文殿學士復知京兆府致虚力辭而薦席益李彌大¶
唐重自代詔以重守京兆致虚復知鄧州次年宗印領¶
兵出武關與致虚合會金将銀朱兵壓境致虚遁宗印¶
兵不戰走轉運使劉汲力戰死焉致虚坐落職責授安¶
<pb:KR2a0032_WYG_362-19a>¶
逺軍節度副使英州安置髙宗幸建康召復資政殿學¶
士知鼎州行至巴陵卒贈銀青光禄大夫¶
吕好問字舜徒侍講希哲子也以蔭補官崇寜初治黨¶
事好問以元祐子弟坐廢兩監東嶽廟司揚州儀曹時¶
蔡卞為帥欲扳附善類待好問特異好問以禮自持卞¶
不得親及卞得政當時據屬扳擢略盡獨好問留滯卞¶
諷之曰子少親我即階顯列矣好問笑不答靖康元年¶
以薦詔為左司諫諫議大夫擢御史中丞欽宗諭之曰¶
卿元祐子孫朕特用卿令天下知朕意所嚮先是徽宗¶
<pb:KR2a0032_WYG_362-19b>¶
将内禪詔觧黨禁除新法盡復祖宗之故而蔡京黨戚¶
根據中外害其事莫肻行好問言時之利害政之闕失¶
太上皇詔旨備矣雖使直言之士抗䟽論列無以過此¶
願一一施行之而已又言陛下宵衣旰食有求治之意¶
發號施令有求治之言逮今半載治效逾邈良由左右¶
前後不䏻推廣徳意而陛下過於容飬臣恐淳厚之徳¶
變為頽靡且今不盡革京貫等所為太平無由可致欽¶
<pb:KR2a0032_WYG_362-20a>¶
宗鄊納好問䟽蔡京過惡乞投海外黜朋附之尤者以¶
厲其餘又建白削王安石王爵正神宗配饗褒表江公¶
望張廷堅任伯兩龔夬等除青苖之令湔元符上書獲¶
譴者章前後䟽十上每奏對帝雖當食輙使畢其說時¶
金人既退大臣不復頋慮武備益弛好問言金人得志¶
益輕中國秋冬必傾國復来禦敵之備當速講求今邉¶
事經畫旬月不見施設臣僚奏請皆不行下此臣所深¶
懼也及邉警急大臣不知所出遣使講解金人佯許而¶
攻略自如諸将以和議故皆閉壁不出好問言彼名和¶
<pb:KR2a0032_WYG_362-20b>¶
而實攻朝廷不謀進兵遣将何也請亟集滄&KR0632;邢相之¶
戍以遏奔衝而列勤王之師于畿邑以衛京城䟽上不¶
省金人䧟真定攻中山上下震駭廷臣狐疑相頋猶以¶
和議為辭好問率臺屬劾大臣畏懦誤國出好問知袁¶
州欽宗憫其忠下遷吏部侍郎既而金人薄都城欽宗¶
思好問言進兵部尚書都城失守召好問入禁中軍民¶
數萬斧左掖門求見天子好問従帝御樓諭遣之衛士¶
<pb:KR2a0032_WYG_362-21a>¶
長蔣宣帥其徒數百欲邀乗輿犯圍而出左右奔竄獨¶
好問與孫傅梅執禮侍宣抗聲曰國事至此皆宰相信¶
任姦臣不用直言所致傅呵之宣以語侵傅好問曉之¶
曰若屬㤀家族欲冒重圍衛上以出誠忠義然乗輿将¶
駕必甲乗無闕而後動詎可輕耶宣詘服曰尚書真知¶
軍情麾其徒退帝再幸金營好問實従帝既留遣好問¶
還慰拊都城已而金人立張邦昌以好問為事務官邦¶
昌入居都省好問曰相公真欲立邪抑姑塞敵意而徐¶
為之圖爾邦昌曰是何言也好問曰相公知中國人情¶
<pb:KR2a0032_WYG_362-21b>¶
所向乎特畏女真兵威耳女真既去䏻保如今日乎大¶
元帥在外元祐皇太后在内此殆天意盍亟還政可轉¶
禍為福且省中非人臣所䖏宜寓直殿廬毋令衛士夾¶
陛敵所遺𫀆帶非戎人在旁弛勿服車駕未還所下文¶
書不當稱聖旨以好問攝門下省好問既繫銜仍行舊¶
職時邦昌雖不改元而百司文移必去年號獨好問所¶
行文書稱靖康二年吳幵莫儔請邦昌見金使於紫宸¶
<pb:KR2a0032_WYG_362-22a>¶
垂拱殿好問曰宫省故吏驟見御正衙必将憤駭變且¶
不測奈何邦昌矍然止王時雍議肆赦好問曰四壁之¶
外皆非我有将誰赦乃先赦城中始金人謀以五千騎¶
取康王好問聞即遣人以書白王言大王之兵度䏻擊¶
則邀擊之不然即宜逺避且言大王若不自立恐有不¶
當立而立者既又語邦昌曰天命人心皆歸大元帥相¶
公先遣人推戴則功無在相公右者若無機不發他人¶
聲義致討悔可追邪于是邦昌謀遣謝克家奉傳國寳¶
徃大元帥府湏金人退乃發金将将還議留兵以衛邦¶
<pb:KR2a0032_WYG_362-22b>¶
昌好問曰南北異宜恐北兵不習風土必不相安金人¶
曰留一孛堇統之可也好問曰勃堇貴人有如觸發致¶
疾則負罪益深乃不復留兵金人既行好問趣遣使詣¶
大元帥府勸進請元祐太后垂簾邦昌易服歸太宰位¶
太后自延福宫入聼政髙宗即位太后遣好問奉手書¶
詣行在所髙宗勞之曰宗廟獲全卿之力也除尚書右¶
丞丞相李綱以羣臣在圍城中不䏻執節欲悉按其罪¶
<pb:KR2a0032_WYG_362-23a>¶
好問曰王業艱難政宜含垢繩以峻法懼者衆矣侍御¶
史王賔論好問甞汙偽命不可以立新朝髙宗曰邦昌¶
僣號之初好問募人賫白書具道京師内外之事金人¶
甫退又遣人勸進考其心跡非他人比好問自慙力求¶
去且言邦昌僣號之時臣若閉門潔身實不為難徒以¶
世被國恩所以受賢者之責冒圍賫書於陛下䟽入除¶
資政殿學士知宣州提舉洞霄宫以恩封東莱郡侯避¶
地卒于桂州子夲中揆中弸中用中忱中孫祖讓祖儉¶
夲中祖讓祖儉别有傳¶
<pb:KR2a0032_WYG_362-23b>¶
論曰朱勝非吕頤浩䖏苖劉之變或巽用其智或震奮¶
其威其於復辟討賊之功固有可言矣然李綱趙鼎當¶
世之所謂賢者而勝非頤浩視之若氷炭然其中之所¶
存果何如哉范宗尹忍於汙張邦昌之偽命而誣李綱¶
以震主之威何其繆於是非也范致虛佞附權臣大誼¶
已失其總勤王之師輕而寡謀以底于敗宜哉若吕好¶
問䖏艱難之際其跡與宗尹同而屈己就事以規興復¶
<pb:KR2a0032_WYG_362-24a>¶
亦若勝非之䖏苖劉其心有足亮云¶
　宋史巻三百六十二¶
<pb:KR2a0032_WYG_362-24b>¶
