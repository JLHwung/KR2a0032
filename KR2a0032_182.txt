# -*- mode: mandoku-view -*-
#+TITLE: 宋史
#+DATE: 2018-03-31 09:03:27.337878
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷一百八十二
<pb:KR2a0032_WYG_182-1a>¶
欽定四庫全書¶
　宋史卷一百八十二¶
元中書右丞相總裁托克托等修¶
¶
　食貨志第一百三十五¶
¶
食貨下四(鹽中)¶
¶
元豐七年知滄州趙瞻請自大名府澶恩信安雄覇瀛¶
莫冀等州盡𣙜賣以增其利纔半嵗獲息錢十有六萬¶
七千緡哲宗即位監察御史王巖叟言河北二年以来¶
新行鹽法所在價増一倍既奪商賈之利又増居民之¶
<pb:KR2a0032_WYG_182-1b>¶
價以為息聞貧家至以鹽比藥伏惟河朔天下根夲祖¶
宗推此為惠願陛下不以損民為利而以益民為利復¶
鹽法如故以為河北數百萬生靈無窮之賜㑹河北轉¶
運使范子竒奏鹽税欲收以十分遣范鍔商度巖叟復¶
言臣在河北亦知商賈有自請於官乞罷𣙜買願輸倍¶
税主計者但知於商賈倍得税緡以為利不知商賈將¶
於民間復增賣價以為害也慶厯六年既不行三司𣙜¶
<pb:KR2a0032_WYG_182-2a>¶
買之法又不從轉運司增税之請仁宗直謂朕慮河北¶
軍民驟食貴鹽可令依舊是時計嵗增㡬六十萬緡仁¶
宗豈不知為公家之利意謂蔵之官不若蔵之民今陛¶
下即位之始宜法仁宗之意不宜以小利失人心也明¶
年遂罷河北𣙜法仍舊通商六年提舉河北鹽税司請¶
令商賈販鹽於塲務輸税以及等户保任給小引量道¶
里為限即非官監鎮店聴以使鬻之鹽税舊額五分者¶
增為七分則鹽税盖已行焉紹聖中河北官復賣鹽繼¶
詔如亰東法元符三年崇儀使林豫言河北榷鹽未必¶
<pb:KR2a0032_WYG_182-2b>¶
敷前日税額且契丹鹽益售慮啓邊隙明年給事中上¶
官均亦以為言皆不果行宣和元年京畿四輔及滑州¶
河陽所産鹻地悉墾為田革盗刮煎鹽之弊知河陽王¶
序以勸誘推賞三年大改鹽法舊税鹽並易為鈔鹽凡¶
未賣税鹽鈔引及已請算或到倉已投暨未投者並赴¶
𣙜貨務改給新法鈔引許通販巳請舊法税鹽貨賣者¶
自陳更買新鈔帶賣已請鈔引毋得帶支初茶鹽用換¶
<pb:KR2a0032_WYG_182-3a>¶
鈔對帶之法民旅皆病然河北猶未及也至是併河北¶
京東行之其在兩浙曰杭州塲嵗鬻七萬七千餘石明¶
州昌國東西兩監二十萬一千餘石秀州塲二十萬八¶
千餘石温州天富南北監密鸚永嘉二塲七萬四千餘¶
石台州黄巖監一萬五千餘石以給本州及越處衢婺¶
州天聖中杭秀温台明各監一温州又領塲三而一路¶
嵗課視舊减六萬八千石以給夲路及江東之歙州慶¶
厯初制置司言比年河流淺涸漕運艱阻靡費益甚請¶
量增江淮兩浙荆湖六路糶鹽錢下三司議三司奏荆¶
<pb:KR2a0032_WYG_182-3b>¶
湖已嘗增錢餘四路三十八州軍請斤増二錢或四錢¶
詔俟河流通運復故既而江州置轉運般倉益置漕船¶
及傭客舟以運制置司因請六路五十一州軍斤增五¶
錢民苦官鹽估髙無以為食諸路皆言其不便久之韓¶
絳安撫江南還亦極言之其後兩浙轉運使沈立李肅¶
之奏夲路鹽課緡錢嵗七十九萬嘉祐三年纔及五十¶
三萬而一嵗之内私販坐罪者三千九十九人弊在於¶
<pb:KR2a0032_WYG_182-4a>¶
官鹽估髙故私販不止而官課益虧請裁官估罷鹽綱¶
令鋪户衙前自趨山塲取鹽如此則鹽善而估平人不¶
肯冒禁私售官課必溢發運司難之立肅之固請試用¶
其法二三年可見利害詔可立嘗論東鹽利害條亭户¶
倉塲漕運之弊謂愛恤亭户使不至困窮休息漕卒使¶
有以為生防制倉塲使不為掊克率斂絶私販減官估¶
果能行此五者嵗可増緡錢一二百萬集鹽䇿二十巻¶
以進其言亭户困乏尤甚然自皇祐以来屢下詔書輒¶
及之命給亭户官夲皆以實錢其售額外鹽者給粟帛¶
<pb:KR2a0032_WYG_182-4b>¶
衣糧亭户逋嵗課久不能輸者悉蠲之所以存恤之意¶
甚厚而有司罕有承順焉熙寧以来杭秀温台明五州¶
共領監六塲十有四然鹽價苦髙私販者衆轉為盗賊¶
課額大失二年有萬竒者獻言欲撲兩浙鹽而與民乃¶
遣竒從發運使薛向詢度利害神宗以問王安石對曰¶
趙抃言衢州撲鹽所收課敵兩浙路抃但見衢湖可撲¶
不知衢鹽侵饒信湖鹽侵廣徳昇州故課可增如蘇常¶
<pb:KR2a0032_WYG_182-5a>¶
則難比衢湖今宜制置煎鹽亭户及差鹽地令督捕私¶
販般運以時嚴察拌和則鹽法自舉毋事改制五年以¶
盧秉權發遣兩浙提㸃刑獄仍專提舉鹽事秉前與著¶
作佐&KR0048;曾黙行淮南兩浙詢究利害異時竈户鬻鹽與¶
官為市鹽塲不時償其直竈户益困秉先請儲發運司¶
錢及雜錢百萬緡以待償而諸塲皆定分數錢塘縣楊¶
村塲上接睦歙等州與越州錢清塲等水勢稍淺以六¶
分為額楊村下接仁和之湯村為七分鹽官塲為八分¶
並海而東為越州餘姚縣石堰塲明州慈溪縣鳴鶴塲¶
<pb:KR2a0032_WYG_182-5b>¶
皆九分至岱山昌國又東南為温州雙穂南天富北天¶
富塲為十分盖其分數約得鹽多寡而為之節自岱山¶
以及二天富煉以海水所得為最多由鳴鶴西南及湯¶
村則刮鹻淋鹵十得六七鹽官湯村用鐡盤故鹽色青¶
白楊村及錢清塲織竹為盤塗以石灰故色少黄石堰¶
以東近海水鹹故雖用竹盤而鹽色尤白秉因定伏火¶
盤數以絶私鬻自三竈至十竈為一甲而鬻鹽地什伍¶
<pb:KR2a0032_WYG_182-6a>¶
其民以相譏察及募酒坊户願占課額取鹽於官賣之¶
月以錢輸官毋得越所酤地而又嚴捕盗販者罪不至¶
配雖杖者皆同妻子遷五百里仍益開封府界京東兵¶
各五百人防捕時惟杭越湖三州格新法不行發運司¶
劾奏虧課皆獄治王安石為神宗言捕鹽法急可以止¶
刑久之乃詔兩浙提舉鹽事司諸州虧課者未得遽劾¶
以增虧及違法輕重分三等以聞七年以盧秉鹽課雖¶
增刑獄寔繁慮無辜即罪者衆徙其職淮南以江東漕¶
臣張靚代之且體量其事靚言秉在事越州監催鹽償¶
<pb:KR2a0032_WYG_182-6b>¶
至有母殺子者詔劾其罪然竟免仍以增課擢太常博¶
士升一資嵗餘三司言兩浙漕司寛弛鹽息大虧命著¶
作佐郎翁仲通更議措置元祐初言者論秉推行浙西¶
鹽法務誅剥以增課所配流者至一萬二千餘人秉坐¶
降職兩浙鹽亭户計丁輸鹽逋負滋廣二年詔蠲之後¶
更積負無以償元符初察詔使以狀聞有司乃以朝㫖¶
不行右正言鄒浩嘗極疏其害明州鳴鶴塲鹽課弗登¶
<pb:KR2a0032_WYG_182-7a>¶
撥𨽻越州宣和元年樓异為明州請仍舊且於接近台¶
州給舊鹽五七萬囊詔曰明州鹽塲三昨以施置不善¶
以鳴鶴一塲𨽻越客始輻凑猶有二塲積鹽以百萬計¶
未見功緒此而不圗東欲取於越西欲取於台改令害¶
法動揺衆情令狀析以聞其在淮南曰楚州鹽城監嵗¶
鬻四十一萬七千餘石通州豐利監四十八萬九千餘¶
石泰州海陵監如臯倉小海塲六十五萬六千餘石各¶
給夲州及淮南之廬和舒蘄黄州無為軍江南之江寧¶
府宣洪袁吉筠江池太平饒信歙撫州廣徳臨江軍兩¶
<pb:KR2a0032_WYG_182-7b>¶
浙之常潤湖睦州荆湖之江陵府安復潭鼎岳鄂衡永¶
州漢陽軍海州板浦惠澤洛要三塲嵗鬻四十七萬七¶
千餘石漣水軍海口塲十一萬五千餘石各給夲州軍¶
及京東之徐州淮南之光泗濠夀州兩浙之杭蘇湖常¶
潤州江隂軍天聖中通楚州塲各七泰州塲八海州塲¶
二漣水軍塲一嵗鬻視舊減六十九萬七千五百四十¶
餘石以給本路及江南東西荆湖南北四路舊并給兩¶
<pb:KR2a0032_WYG_182-8a>¶
浙路天聖七年始罷凡鹽之入置倉以受之通楚州各¶
一泰州三以受三州鹽又置轉般倉二一於真州以受¶
通泰楚五倉鹽一於漣水軍以受海州漣水鹽江南荆¶
湖嵗漕米至淮南受鹽以歸東南鹽利視天下為最厚¶
鹽之入官淮南福建兩浙之温台明斤為錢四杭秀為¶
錢六廣南為錢五其出視去鹽道里逺近而上下其估¶
利有至十倍者咸平四年祕書丞直史館孫冕請令江¶
南荆湖通商賣鹽縁邊折中糧草在京入納金銀錢帛¶
則公私皆便為利實多設慮淮南因江南荆湖通商或¶
<pb:KR2a0032_WYG_182-8b>¶
至年額稍虧則國家折中糧草足贍邊兵中納金銀實¶
之官庫且免和顧車乘差擾民户冒寒涉逺借如荆湖¶
運錢萬貫淮南運米千石以地里脚力送至窮邉則官¶
費民勞何啻數倍詔吏部侍郎陳恕等議恕等謂江湖¶
官賣鹽盖近䰞海之地欲息犯禁之人今若通商住賣¶
官鹽立乏一年課額冕議遂寢至天禧初始募人入緡¶
錢粟帛京師及淮浙江南荆湖州軍易鹽乾興元年入¶
<pb:KR2a0032_WYG_182-9a>¶
錢貨京師總為緡錢一百十四萬㑹通泰鬻鹽嵗損所¶
在貯積無幾因罷入粟帛第令入錢久之積鹽復多明¶
道二年参知政事王隨建言淮南鹽初甚善自通泰楚¶
運至真州自真州運至江浙荆湖綱吏舟卒侵盗販鬻¶
從而雜以沙土涉道愈逺雜惡殆不可食吏卒坐鞭笞¶
徒配相繼而莫能止比嵗運河淺涸漕輓不行遠州村¶
民頓乏鹽食而淮南所積一千五百萬石至無屋以貯¶
則露積苫覆嵗以損耗又亭户輸鹽應得夲錢或無以¶
給故亭户貧困往往起為盗賊其害如此願權聴通商¶
<pb:KR2a0032_WYG_182-9b>¶
三五年使商人入錢京師又置折博務於揚州使輸錢¶
及粟帛計直予鹽鹽一石約售錢二千則一千五百萬¶
石可得緡錢三十萬以資國用一利也江湖逺近皆食¶
白鹽二利也嵗罷漕運縻費風水覆溺舟人不陷刑辟¶
三利也昔時漕鹽舟可移以漕米四利也商人入錢可¶
取以償亭户五利也時范仲淹安撫江淮亦以疏通鹽¶
利為言即詔知制誥丁度等與三司使江淮制置使同¶
<pb:KR2a0032_WYG_182-10a>¶
議皆謂聴通商恐私販肆行侵蠧縣官請敕制置司益¶
漕船運至諸路使皆有二三年之蓄復天禧元年制聴¶
商人入錢粟京師及淮浙江南荆湖州軍易鹽在通楚¶
泰海真揚漣水髙郵貿易者毋得出城餘州聴詣縣鎮¶
毋至鄉村其入錢京師者増鹽予之并𠡠轉運司經畫¶
夲錢以償亭户詔皆施行景祐二年諸路博易無利遂¶
罷而入錢京師如故康定元年詔商人入芻粟陜西並¶
邉願受東南鹽者加數與之㑹河北糓賤三司因請内¶
地諸州行三説法亦以鹽代京師所給緡錢糴二十萬¶
<pb:KR2a0032_WYG_182-10b>¶
石止慶厯二年又詔入中陜東河東者持劵至京師償¶
以錢及金帛各半之不願受金帛者予茶鹽香藥惟其¶
所欲而東南鹽利厚商旅皆願得鹽八年河北行四説¶
法鹽居其一而並邉芻粟皆有虚估騰踊至數倍券至¶
京師反為蓄賈所抑鹽百八斤舊售錢十萬至是六萬¶
商人以賤估售券取鹽不復入錢京師帑蔵益乏皇祐¶
二年復入錢京師法視舊錢數稍增予鹽而並邉入中¶
<pb:KR2a0032_WYG_182-11a>¶
先得券受鹽者河東陜西入芻粟直錢十萬止給鹽直¶
七萬河北又損為六萬五千且令入錢十萬於京師廼¶
聴兼給謂之對貼自是入錢京師稍復故初天聖九年¶
三司請𣙜貨務入錢售東南鹽以百八十萬三千緡為¶
額後增至四百萬緡嘉祐中諸路漕運不足𣙜貨務課¶
益不登於是即發運司置官專領運鹽公事治平中京¶
師入緡錢二百二十七萬而淮南兩浙福建江南荆湖¶
廣南六路嵗售緡錢皇祐中二百七十三萬治平中三¶
百二十九萬江湖運鹽既雜惡官估復髙故百姓利食¶
<pb:KR2a0032_WYG_182-11b>¶
私鹽而並海民以魚鹽為業用工省而得利厚繇是不¶
逞無賴盗販者衆捕之急則起為盗賊江淮間雖衣冠¶
士人狃於厚利或以販鹽為事江西則䖍州地連廣南¶
而福建之汀州亦與䖍接䖍鹽弗善汀故不産鹽二州¶
民多盗販廣南鹽以射利每嵗秋冬田事纔畢恒數十¶
百為羣持甲兵旗鼔往來䖍汀漳潮循梅惠廣八州之¶
地所至劫人榖帛掠人婦女與廵捕吏卒闘格至殺傷¶
<pb:KR2a0032_WYG_182-12a>¶
吏卒則起為盗依阻險要捕不能得或赦其罪招之嵗¶
月浸淫滋多而州官糶鹽嵗纔及百萬斤慶厯中廣東¶
轉運使李敷王繇請運廣州鹽於南雄州以給䖍吉未¶
報即運四百餘萬斤於南雄而江西轉運司不以為便¶
不往取後三司户部判官周湛等八人復請運廣鹽入¶
䖍州江西亦請自具夲錢取之詔尚書屯田員外郎施¶
元長等㑹議皆請如湛等議而發運使許元以為不可¶
遂止嘉祐以來或請商販廣南鹽入䖍汀所過州縣收¶
算或請放䖍汀漳循梅潮惠七州鹽通商或謂第嵗運¶
<pb:KR2a0032_WYG_182-12b>¶
淮南鹽七百萬斤至䖍二百萬斤至汀民間足鹽宼盗¶
自息或請官自置鋪役兵卒運廣南福建鹽至䖍汀州¶
論者不一先嘗遣職方員外郎黄炳乗傳㑹所屬監司¶
及知州通判議謂䖍州食淮南鹽已乆不可改第損近¶
嵗所増官估斤為錢四十以十縣五等户夏秋税率百¶
錢令糴鹽二斤隨夏税入錢償官繼命提㸃鑄錢沈扶¶
覆視可否扶等請選江西漕船團為十綱以三班使臣¶
<pb:KR2a0032_WYG_182-13a>¶
部之直取通泰楚都倉鹽詔用炳等䇿然嵗增糶六十¶
餘萬斤江西提㸃刑獄蔡挺制置鹽事乃令民首納私¶
藏兵械給廵捕吏卒而販黄魚籠挾鹽不及二十斤徒¶
不及五人不以甲兵自隨者止輸算勿捕淮南既團新¶
綱漕鹽挺増為十二綱綱二十五艘鏁栿至州廼發輸¶
官有餘以畀漕舟吏卒官復以半價取之繇是减侵盗¶
之弊鹽遂差善又損糶價嵗課視舊增至三百餘萬斤¶
乃罷炳等議所率糴鹽錢異時汀州人欲販鹽輙先伐¶
鼓山谷中召願從者與期日率常得數十百人已上與¶
<pb:KR2a0032_WYG_182-13b>¶
俱行至是州縣督責耆保有伐鼓者輒捕送盗販者稍¶
稍畏縮朝廷以挺為能留之江西積數年乃徙乆之江¶
西鹽皆團綱運致如䖍州焉初荆湖亦病鹽惡且嵗漕¶
常不足治平二年纔及二十五萬餘石三年撥淮西二¶
十四綱及傭客舟載鹽以往是嵗運及四十萬石四年¶
至五十三萬餘石慶厯初判户部勾院王琪言天禧初¶
嘗以荆湖鹽估髙詔斤减三錢或二錢自後利入寖損¶
<pb:KR2a0032_WYG_182-14a>¶
請復舊估可嵗增緡錢四萬許之治平中淮南轉運使¶
李復圭張芻蘇頌三司度支判官韓縝相繼請减淮南¶
鹽價然卒不果行熈寕初江西鹽課不登三年提㸃刑¶
獄張頡言䖍州官鹽鹵濕雜惡輕不及斤而價至四十¶
七錢嶺南盗販入䖍以斤半當一斤純白不雜賣錢二¶
十以故䖍人盡食嶺南鹽乃議稍减䖍鹽價更擇壯舟¶
團為十綱以使臣部押後蔡挺以贑江道險議令鹽船¶
三嵗一易仍以鹽純雜増虧為綱官舟人殿最鹽課遂¶
敷盗販衰止自挺去法十廢五六請復之便詔從之仍¶
<pb:KR2a0032_WYG_182-14b>¶
定嵗運淮鹽十二綱至䖍州及章惇察訪湖南符夲路¶
提㸃刑獄朱初平措置般運廣鹽添額出賣然未及行¶
元豐三年惇既参政有郏亶者邪險鋭進素為惇所喜¶
迎合惇意推倣湖南之法乞運廣鹽於江西即遣蹇周¶
輔往江西相度周輔承望惇意奏言䖍州運路險遠淮¶
鹽至者不能多人苦淡食廣東鹽不得輒通盗販公行¶
淮鹽官以九錢致一斤若運廣鹽盡㑹其費减淮鹽一¶
<pb:KR2a0032_WYG_182-15a>¶
錢而其鹽更善運路無阻請罷運淮鹽通般廣鹽一千¶
萬斤於江西䖍州南安軍復均淮鹽六百一十六萬斤¶
於洪吉筠袁撫臨江建昌興國軍以補舊額詔周輔立¶
法以聞周輔具鹽法并縂目條上大率峻剥於民民被¶
其害舊江西鹽塲許民買撲周輔悉籍於官賣之遂以¶
周輔遥領提舉江西廣東鹽事即司農寺置局四年周¶
輔改漕河北明年提舉常平劉誼言道途洶洶以賣鹽¶
為患詔江東提㸃刑獄范峋體量未報誼坐言役法等¶
事罷及峋奏至但以州縣違法塞詔竟無更張未幾周¶
<pb:KR2a0032_WYG_182-15b>¶
輔奏䖍州南安軍推行鹽法方半年已收息十四萬緡¶
自以為功詔命發運副使李琮體訪利害琮知周輔方¶
被奬用止謂鹽法宜變通而已不敢斥言其害六年周¶
輔為户部侍郎復奏湖南郴道州隣接韶連可以通運¶
廣鹽數百萬却均舊賣淮鹽於潭衡永全邵等州並凖¶
江西廣東見法仍舉郏亶初議郴全道三州亦賣廣鹽¶
詔委提舉常平張士澄轉運判官陳偲措置明年士澄¶
<pb:KR2a0032_WYG_182-16a>¶
等具條約来上詔施行之額利增加一方騷然于時淮¶
西亦推行周輔鹽法發運使蔣之竒奏立知州通判鹽¶
事官賞罰下户部著為令紹聖三年發運司言淮南亭¶
户貧瘠官賦夲錢六十四萬緡皆倚辦諸路以故不時¶
至民無所得錢必舉倍稱之息欲以糴夲錢十萬緡給¶
之不足畀以慿由即欲質於官與慿之七而蠲其息鹽¶
夲集復給其三分憑由毀棄崇寧元年蔡京議更鹽法¶
乃言東南鹽夲或闕滯於客販請增給度牒及給封樁¶
坊塲錢通三十萬緡并列七條一許客用私船運致仍¶
<pb:KR2a0032_WYG_182-16b>¶
嚴立輒踰疆至夾帶私鹽之禁二鹽塲官吏槩量不平¶
或支鹽失倫次者論以徒三鹽商所繇官司塲務堰牐¶
津渡等輒加苛留者如上法四禁命吏廕家貢士胥史¶
為賈區請鹽五議貸亭户六鹽價大低者議增之七令¶
措置官博盡利害以聞明年詔鹽舟力勝錢勿輸用絶¶
阻遏且許舟行越次取疾官綱等舟輒攔阻者坐之遂¶
變鈔法置買鈔所於𣙜貨務凡以鈔至者並以末鹽乳¶
<pb:KR2a0032_WYG_182-17a>¶
香茶鈔并東北一分及官告度牒雜物等換給末鹽鈔¶
換易五分餘以雜物而舊鈔止許易末鹽官告仍以十¶
分率之止聴算三分其七分兼新鈔定民間買鈔之價¶
以抑豪强以平邊糴在河北買者率百緡毋得下五千¶
東南末鹽鈔毋得下十千陜西鹽鈔毋得下五千五百¶
私減者坐徒徙之罪官吏留難文鈔展限等條皆備四¶
年又以算請鹽價輕重不等載定六路鹽價舊價二十¶
錢以上皆逓増以十錢四十五者如舊算請東南末鹽¶
願折以金銀物帛者聴其便而亭户貸錢舊輸息二分¶
<pb:KR2a0032_WYG_182-17b>¶
者蠲之五年詔算請不貼納見錢以十分率之毋過二¶
分大觀元年乃令算請東南末鹽貼輸及帶舊鈔如見¶
條外更許帶日前貼輸三分鹽鈔輸四分者帶二分五¶
分者帶三分後又貼輸四分者帶三分五分者帶四分¶
而東南鹽並收見緡換請新鈔者如四分五分法貼輸¶
其換請新鈔及見錢算東南末鹽如不帶六等舊鈔者¶
聴先給如止帶五等舊鈔其給鹽之叙在崇寧四年十¶
<pb:KR2a0032_WYG_182-18a>¶
月前所帶不貼輸舊鈔之上六等者謂貼三貼四貼五¶
當十鈔并河北公據免貼納錢是也時鈔法紛易公私¶
交弊四年侍御史毛注言崇寧以來鹽法頓易元豐舊¶
制不許諸路以官船廻載為轉運司之利許人任便用¶
鈔請鹽般載於所指州縣販易而出賣州縣用為課額¶
提舉鹽事司苛責郡縣以賣鹽多寡為官吏殿最一有¶
循職養民不忍侵克則指為沮法必重奏劾譴黜州縣¶
孰不望風畏威競為刻虐由是東南諸州每縣三等已¶
上户俱以物産髙下勒認鹽數之多寡上户嵗限有至¶
<pb:KR2a0032_WYG_182-18b>¶
千緡第三等末户不下三五十貫籍為定數使依數販¶
易以足嵗額稍或愆期鞭撻隨之一縣嵗額有三五萬¶
緡今用為常額實為害之大者又言朝廷自昔謹三路¶
之備糧儲豐溢其術非他惟鈔法流通上下交信東南¶
末鹽錢為河北之備東北鹽為河東之備解池鹽為陕¶
西之備其錢並積於京師隨所積多寡給鈔於三路如¶
河北糧草鈔至京並支見錢號飛鈔法河東三路至京¶
<pb:KR2a0032_WYG_182-19a>¶
半支見錢半支銀紬絹陜西觧鹽鈔則支請解鹽或有¶
泛給鈔亦以京師錢支給為錢積於京師鈔行於三路¶
至則給錢不復滯留當時商旅皆悦爭運糧草入於邉¶
郡商賈既通物價亦平官司上下無有二價斗米止百¶
餘錢束草不過三十邉境倉廪所在盈滿自崇寧来鈔¶
法屢更人不敢信京師無見錢之積而給鈔數倍於昔¶
年鈔至京師無錢可給遂至鈔直十不得一邊郡無人¶
入中糴買不敷乃以銀絹見錢品搭文鈔為糴買之直¶
民間中糴不復㑹算鈔直惟計銀絹見錢須至髙擡糧¶
<pb:KR2a0032_WYG_182-19b>¶
草之價以就虚數致使官價㡬倍於民間斗米有至四¶
百束草不下百三十餘錢軍儲不得不闕財用不得不¶
匱如解鹽鈔毎紙六千今可直三千商旅凡入東南末¶
鹽鈔乃以見錢四方鹽引六分𣙜貨務惟得七十千之¶
入而東南支鹽官直百千則鹽夲巳暗有所損矣臣謂¶
鈔法不循復熈豐則物價無由可平邊儲無由可積方¶
今大計無急於此薛向昔講究於嘉祐中行之未㡬榖¶
<pb:KR2a0032_WYG_182-20a>¶
價遽損邉備有餘逮及熙豐其法始備比年𣙜貨務不¶
顧鈔法屡變有誤邊計惟兾貼納見錢專買東南鹽鈔¶
圖增錢數以僥冒榮賞前鈔方行而後鈔又復變易特¶
令先次支鹽則前鈔遂為廢紙罔人攘利商旅怨嗟臣¶
願明詔執政大臣精擇能吏推明鈔法無以見行為有¶
妨無以既往為不可復如薛向之法巳效於昔者可舉¶
而行之今之練政事通鈔法不患無人在京三庫之積¶
皆四方郡縣所入不患無備如以三四百萬緡樁留京¶
師随數以給鈔引使鈔至給錢不復邀阻上下交信則¶
<pb:KR2a0032_WYG_182-20b>¶
人以鈔引為輕賫轉相貿易或支請多惟轉廊就給東¶
南末鹽鈔或度牒之類如東南末鹽鈔或度牒勅牒唯¶
許以鈔引就給外餘並令在京以見錢入易樁留以為¶
鈔引之資亦計之得者若舊出文鈔亦當體究立法量¶
為分數支鹽償之自昔立法之難非特造始修復既廢¶
亦為非易欲興經久之利則目前㣲害宜亦可畧惟詳¶
酌可否施行之未幾張商英為相乃議變通損益復熙¶
<pb:KR2a0032_WYG_182-21a>¶
豐之舊令内府錢别樁一千五百萬緡餘悉移用以革¶
錢鈔物三等偏重之弊陕西給鈔五百萬緡江淮發運¶
司給見錢文㨿或截兌上供錢三百萬緡以左司員外¶
郎張察措置東南鹽事提舉江西常平張根管幹運淮¶
鹽於江西罷提舉鹽香諸路鹽事各歸提刑司議定五¶
等舊鈔商旅巳換請新鈔及見錢鈔不對帶聴先給東¶
南末鹽諸路貨易仍下淮浙鹽塲以鹽十分率之樁留¶
五分以待支發官綱備三路商旅轉廊算請餘五分以¶
待算請新鈔及見錢鈔與不帶舊鈔當先給者於是推¶
<pb:KR2a0032_WYG_182-21b>¶
行舊法以商旅五色舊鈔若用換請新鈔對帶方許支¶
鹽慮伺&KR0049;嵗月欲給無由乃立增納之法貼三鈔許於¶
𣙜貨務更貼見緡七分貼四鈔更貼六分貼五當十鈔¶
貼七分河北見錢文據貼五分算請有司議三路鈔法¶
如熈豐舊法全仰東南末鹽為夲若許将舊鈔貼納算¶
請正與推行三路熈豐鈔法相戾即不令貼納算還又¶
鈔無所歸議将河北見錢文據減增納二分餘各减二¶
<pb:KR2a0032_WYG_182-22a>¶
分以告敇减度牒香藥雜物東南鹽算請給償帝詔東¶
南六路元豐年額賣鹽錢以緡計之諸路各不下數十¶
萬自行鈔鹽漕計窘匱以江西言之和豫買欠民價不¶
少何以副仁民愛物之意令東南諸路轉運司協力措¶
置般運政和元年詔商旅願依熙豐法轉廊者許先次¶
用三路新鈔算請往他所定價給賣優存兩浙亭户額¶
外中鹽斤增價三分已而張察均定鹽價視紹聖斤增¶
二錢詔從其説仍斤增一錢議者謂異時鹽商於𣙜貨¶
務入納轉廊惟視東南諸郡積鹽多寡鹽多則請鈔者¶
<pb:KR2a0032_WYG_182-22b>¶
衆所入亦倍其闕鹽地客不肯住在元豐時逺地須豫¶
備二年或三年次逺一年至二年最近亦半年及一年¶
謂之凖備鹽而後鈔法乃通紹聖間遵用舊制廣有凖¶
備故均價之後課利増倍謂宜嚴責轉運司般運凖備¶
鹽外更及元豐凖備之數則鈔法始通課利且羡亭户¶
煎鹽官為買納比舊既增矣止用元豐舊價自可况用¶
新價而有夲錢復加借貸何慮不增若斤更增一錢虚¶
<pb:KR2a0032_WYG_182-23a>¶
費亦大詔施行之六路通置提舉鹽事官置司於揚州¶
未㡬罷議者復謂客人在京𣙜貨務買東南末鹽者其¶
法有二一曰見錢入納二曰鈔面轉廊今既許三路文¶
鈔得以轉廊若更循舊制許以見錢入納則客旅之錢¶
當入於𣙜貨而不入於兼并見錢留於京師客旅走於¶
東南詔采用焉又有謂舊法聴以物貨及官錢鈔引抵¶
當所以扶持鈔價不大減損昨禁之非是其舊轉廊鹽¶
鈔販至東南轉運司乃專以見錢為務致多壅閼於是¶
復鈔引抵當一如其舊末鹽以十分率之限以八分給¶
<pb:KR2a0032_WYG_182-23b>¶
末鈔二分許鬻見緡後又增見緡為三分二年江寧府¶
廣徳軍太平州斤更增錢二宣歙饒信州斤増錢三池¶
江州南康軍斤増錢四各以去産鹽地逺近為差是嵗¶
蔡京復用事大變鹽法五月罷官般賣令商旅赴塲請¶
販已般鹽並封樁商旅赴𣙜貨務算請先至者增支鹽¶
以示勸前轉廊已算鈔未支者率百緡别輸見緡三分¶
仍用新鈔帶給舊鈔三分已算支者所在抄數别輸帶¶
<pb:KR2a0032_WYG_182-24a>¶
賣如上法其算請悉用見緡而給鹽倫次以全用見緡¶
不帶舊鹽者為上帶舊鹽者次之帶舊鈔者又次之三¶
路糴買文鈔算給七分東南末鹽者聴對見緡支算二¶
分東北鹽亦如之自餘文鈔毋得一例對算復置諸路¶
提舉官於是詔書褒羙京功然商旅終以法令不信為¶
疑算請者少乃申扇揺之令増賞錢五百緡三年以商¶
人承前先即諸州投勾乃請鹽於塲留滯罷之若請鹽¶
大帶斤重者官為秤驗乃輸錢給鈔時法既屢變蔡京¶
更欲巧籠商賈之利乃議措置十六條裁定買官鹽價¶
<pb:KR2a0032_WYG_182-24b>¶
囊以三百斤價以十千其鬻者聴增損隨時舊加饒脚¶
耗並罷客鹽舊止船貯改依東北鹽用囊官袋鬻之書¶
印及私造貼補並如茶籠篰法仍禁再用受鹽支鹽官¶
司析而二之受於塲者管秤盤囊封納於倉者管察視¶
引據合同號簿囊二十則以一折驗合同逓牒給商人¶
外東南末鹽諸塲仍給鈔引號簿有欲改指别塲者並¶
批銷號簿及鈔引仍用合同逓牒報所指處給隨鹽引¶
<pb:KR2a0032_WYG_182-25a>¶
即巳支鹽闗所指處籍記中路改指者倣此其引繳納¶
限以一年有故展毋得踰半年限竟鹽未全售者毀引¶
以見鹽籍于官止聴鬻其處毋得翻改大抵皆視茶法¶
而多為節目欺奪民利故以免究盗販私煎大帶斤重¶
為名而專用對帶之法客負鈔請鹽往往阨不即畀必¶
對元數再買新鈔方聴帶給舊鈔之半慮令之不行也¶
嚴避免之禁申沮壊之制重扇揺之法季輒比較務峻¶
督責以取辦四年以逺地商販者稀鹽倉以地逺近為¶
叙先給逺者繼令搭帶正鹽期一月不買新鈔沒官而¶
<pb:KR2a0032_WYG_182-25b>¶
剩鹽即沒納五年偽造引者並依川錢引定罪六年以¶
産鹽州軍大商弗肯止留其用小袋住賣者聴輸錢二¶
十給鈔毋得輒出州界宣和二年詔六路封樁舊鹽數¶
輸億萬其聴商旅般販與淮浙鹽倉即今鹽鈔對算四¶
年𣙜貨務建議古有斗米斤鹽之説熈豐以前米石不¶
過六七百時鹽價斤為錢六七十今米價石兩千五百¶
至三千而鹽仍舊六十崇寧㑹定鹽價買鹽折算酌以¶
<pb:KR2a0032_WYG_182-26a>¶
中價斤為錢四十今一斤三十七錢虧公稍多欲囊増¶
為十三千入納而亭户所輸並増價庶克自贍盗販衰¶
止於是舊鹽盡禁住賣而籍記貼輸帶賣之令復用焉¶
初鹽鈔法之行積鹽于解池積錢于京師𣙜貨務積鈔¶
于陕西沿邉諸郡商賈以物斛至邉入中請鈔以歸物¶
斛至邉有數倍之息惟患無回貨故極利於得鈔徑請¶
鹽於解池而解鹽通行地甚寛或請錢于京師毎鈔六¶
千二百登時給與但輸頭子等錢數十而已以此所由¶
州縣貿易者甚衆崇寕間蔡京始變法俾商人先輸錢¶
<pb:KR2a0032_WYG_182-26b>¶
請鈔赴産鹽郡授鹽欲囊括四方之錢盡入中都以進¶
羡要寵鈔法遂廢商賈不通邊儲失備東南鹽禁加密¶
犯法被罪者多民間食鹽雜以灰土解池天産羙利乃¶
與糞壤俱積矣大槩常使見行之法售給才通輒復變¶
易名對帶法季年又變對帶為循環循環者已賣鈔未¶
授鹽復更鈔已更鈔鹽未給復貼輸錢凡三輸錢始獲¶
一直之貨民無貲更鈔已輸錢悉乾沒數十萬券一夕¶
<pb:KR2a0032_WYG_182-27a>¶
廢棄朝為豪商夕儕流丐有赴水投繯而死者時有魏¶
伯芻者夲省大胥蔡京委信之專主𣙜貨務政和六年¶
鹽課通及四千萬緡官吏皆進秩七年又以課羡第賞¶
伯芻年除嵗遷積官通議大夫徽猷閣待制既而黨附¶
王黼京惡而黜之伯芻非有心計但與交引户闗通凡¶
商旅算請率尅留十分之四以充入納之數務入納數¶
多以昧人主而張虚最初政和再更鹽法伯芻方為蔡¶
京所倚信建言朝廷所以開闔利柄馳走商賈不煩號¶
令億萬之錢輻凑而至御府頒索百司支費嵗用之外¶
<pb:KR2a0032_WYG_182-27b>¶
沛然有餘則𣙜鹽之入可謂厚矣頃年鹽法未有一定¶
之制随時變革以便公私防閑未定姦弊百出自政和¶
立法之後頓絶弊源公私兼利異時一日所收不過二¶
萬緡則已詫其太多今日之納乃常及四五萬貫以嵗¶
計之有一郡而客鈔錢及五十餘萬貫者處州是也有¶
一州倉而客人請鹽及四十萬袋者泰州是也新法於¶
今纔二年而所收已及四千萬貫雖傳記所載貫朽錢¶
<pb:KR2a0032_WYG_182-28a>¶
流者實未足為今日道也伏乞以通收四千萬貫之數¶
宣付史館以示富國裕民之政小人得時騁志無所顧¶
忌遂至于此于時御府用度日廣課入欲豐再申嵗較¶
季比之令在職而暫取告其月日皆毋得計折害法者¶
不以官廕並處極坐微至於鹽袋鮝鹽莫不有禁州縣¶
惟務嵗增課以避罪法上下程督加厲七年乃詔昨改¶
鹽法立賞至重抑配者多計口敷及嬰孩廣數下逮駞¶
畜使良民受弊比屋愁嘆悉從初令以利百姓三省其¶
申嚴近制改奉新鈔然有司不能承守故比較已罷而¶
<pb:KR2a0032_WYG_182-28b>¶
復用抄劄既免而復行鹽囊既増而復止一囊之價裁¶
為十一千既又復為十三千民力因以擾匱而盗賊滋¶
焉靖康元年詔未降新鈔前已給見錢公據文鈔並給¶
還商賈以示大信時鹽盡給新鈔亦用帶賣舊鹽立限¶
之法言者論王黼當國循用蔡京弊法改行新鈔舊鹽¶
貼錢對帶方許出賣初限兩月再限一月是時黼方用¶
事専務害民剥下益上改易鈔法甚於盗賊然今不改¶
<pb:KR2a0032_WYG_182-29a>¶
覆車之轍又促限止半月反不及王黼之時商賈豈得¶
不怨詔申限焉南渡淮浙亭戸官給夲錢諸州置倉令¶
商人買鈔五十斤為石六石為袋輸鈔錢十八千紹興¶
元年詔臨安府秀州亭户二税依皇祐法輸鹽丘監官¶
不察亭户私煎及廵捕漏泄之法二年九月詔淮浙鹽¶
令商人袋貼輸通貨錢三千已算請而未售者亦如之¶
十日不自陳如私鹽律時呂頤浩用提轄張純儀峻更¶
鹽法十有一月詔淮浙鹽以十分為率四分支今降旨¶
符以後文鈔四分支建炎渡江以後文鈔先是呂頤浩¶
<pb:KR2a0032_WYG_182-29b>¶
以對帶法不可用令商人貼輸錢至是復以分數如對¶
帶法於是始加嚴酷矣三年減民間蠶鹽錢四年正月¶
詔淮浙鹽鈔錢每袋增貼輸錢三貫並計綱輸行在尋¶
命廣鹽亦如之九月以入輸遲細减所添錢然自建炎¶
三年改鈔法及今所改凡五變而建炎舊鈔支尚未絶¶
乃命以先後併支焉孝宗乾道六年户部侍郎葉衡奏¶
今日財賦鬻海之利居其半年來課入不増商賈不行¶
<pb:KR2a0032_WYG_182-30a>¶
皆私販害之也且以淮東二浙鹽出入之數言之淮東¶
鹽竈四百一十二所嵗額鹽二百六十八萬三千餘石¶
去年兩務塲賣淮鹽六十七萬二千三百餘袋收錢二¶
千一百九十六萬三千餘貫二浙課額一百九十七萬¶
餘石去年兩務塲賣浙鹽二十萬二千餘袋收錢五百¶
一萬二千餘貫而鹽竈乃計二千四百餘所以鹽額論¶
之淮東之數多於二浙五之一以去嵗賣鹽錢數論之¶
淮東多于二浙三之二及以竈之多寡論之兩浙反多¶
淮東四之三盖二浙無非私販故也欲望遣官分路措¶
<pb:KR2a0032_WYG_182-30b>¶
置淳熈八年詔住賣帶賣積鹽以朝廷徒有帶賣之名¶
總所未免有借撥之弊故也十年先是湖北鹽商吳傳¶
言國家䰞海之利以三分為率淮東居其二通泰楚𨽻¶
買鹽塲十六催煎塲十二竈四百十二紹興初竈煎鹽¶
多止十一籌籌為鹽一百斤淳熈初亭户得嘗試鹵水¶
之法竈煎至二十五籌至三十籌增舊額之半縁此鹽¶
塲買亭户鹽籌增稱鹽二十斤至三十斤為浮鹽日買¶
<pb:KR2a0032_WYG_182-31a>¶
鹽一萬餘籌其浮鹽止以二十斤為則有二十萬斤為¶
二千籌籌為錢一貫八百三十文内除船脚錢二百文¶
有一貫六百三十文其鹽並再中入官為鈔錢四百五¶
十一萬七千五百餘緡又綱取鹽一袋并諸窠名等及¶
賣又多稱斤兩亭户饑寒不免私賣若朝廷嚴究還其¶
夲錢而後可以盡革私賣之弊至是詔還通泰等州諸¶
鹽塲欠亭户鹽夲錢一百一十萬貫寧宗慶元初詔罷¶
循環鹽鈔改增剰鈔名為正支文鈔給算與已投倉者¶
通理先後支散以淮東提舉陳損之言循環鈔多弊故¶
<pb:KR2a0032_WYG_182-31b>¶
有是命於是富商巨賈有願為貧民者矣開禧二年詔¶
自今新鈔一袋搭支舊鈔一袋如新鈔多於舊鈔或願¶
全以新鈔支鹽及無舊鈔而願全買新鈔者聴以新鈔¶
理資次嘉定二年詔淮東貼輸鹽錢免二分交子止用¶
錢㑹中半三年詔停鈔引之家增長舊鈔價直袋賣官¶
㑹百貫以上自今令到日鹽鈔官錢袋増收㑹子二十¶
貫三務塲朱印於鈔面作某年某月新鈔俟通賣及一¶
<pb:KR2a0032_WYG_182-32a>¶
百萬袋即免增收其日前巳未支鹽鈔並為舊鈔期以¶
一年持赴倉塲支鹽袋貼輸官㑹一十貫出限更不行¶
用此淮浙鹽之大畧也唐乾元初第五琦為鹽鐡使變¶
鹽法劉晏代之當時舉天下鹽利嵗纔四十萬緡至大¶
厯増至六百餘萬緡天下之賦鹽利居半元祐間淮鹽¶
與觧池等嵗四百萬緡比唐舉天下之賦已三分之二¶
紹興末年以来泰州海寧一鹽支鹽三十餘萬席為錢¶
六七百萬緡則是一州之數過唐舉天下之數矣寳慶¶
二年監察御史趙至道言夫産鹽固藉於鹽户鬻鹽實¶
<pb:KR2a0032_WYG_182-32b>¶
賴於鹽商故鹽户所當存恤鹽商所當優潤慶元之初¶
嵗為錢九百九十萬八千有竒寳慶元年止七百四十¶
九萬九千有竒乃知鹽課之虧實鹽商之無所贏利為¶
今之計莫若寛商旅减征税庶㡬慶元鹽課之盛復見¶
於今日矣從之紹定元年以侍御史李知孝言罷上虞¶
餘姚海塗地剏立鹽竈端平二年都省言淮浙嵗額鹽¶
九十七萬四千餘袋近二三年積虧一百餘萬袋民食¶
<pb:KR2a0032_WYG_182-33a>¶
貴鹽公私俱病有旨三路提舉茶鹽司各置主管文字¶
一員專以興復鹽額收買散鹽為務嵗終尚書省課其¶
殿最淳祐元年臣僚奏南渡立國專仰鹽鈔紹興淳熈¶
率享其利嘉定以来二三十年之間鈔法或行或罷而¶
浮鹽之説牢不可破其害有不可勝言者望付有司集¶
議孰為可行孰為可罷天地之藏與官民共之豈不甚¶
盛從之五年申嚴私販苛征之禁寳祐元年都省言行¶
在𣙜貨務都茶塲上夲務塲淳祐十二年收趂到茶鹽¶
等錢一十一千八百一十五萬六千八百三十三貫有¶
<pb:KR2a0032_WYG_182-33b>¶
奇比今新額四千萬貫増一倍以上合視淳祐九年十¶
年十一年例倍償之以勵其後有旨依所上推賞四年¶
五月以行在務塲比新額増九千一百七十三萬五千¶
九百一十二貫有奇夲務塲并三省户部大府寺交引¶
庫凡通管三務塲職事之人視例推賞後以為常十有¶
二月殿中侍御史朱熠言鹽近者課額頓虧日甚一日¶
姑以真州分司言之見虧二千餘萬皆由臺閫及諸軍¶
<pb:KR2a0032_WYG_182-34a>¶
帥興販規利之由於是復申嚴私販之禁五年朱熠復¶
言鹽之為利博矣以蜀廣浙數路言之皆不及淮鹽額¶
之半盖以斥鹵彌望可以供煎烹蘆葦阜繁可以備燔¶
燎故環海之湄有亭户有鍋户有正鹽有浮鹽正鹽出¶
於亭户歸之公上者也浮鹽出於鍋户鬻之商販者也¶
正鹽居其四浮鹽居其一端平之初朝廷不欲使浮鹽¶
之利散而歸之於下於是分置十局以收買浮鹽以嵗¶
額計之二千七百九十三萬斤十數年来鈔法屢更公¶
私俱困真揚通泰四州六十五萬袋之正鹽視昔猶不¶
<pb:KR2a0032_WYG_182-34b>¶
及額尚何暇為浮鹽計邪是以貪墨無恥之士大夫知¶
朝廷住買浮鹽龍斷而籠其利纍纍竈户列處沙洲日¶
籍銖兩之鹽以延旦夕之命今商賈既不得私販朝廷¶
又不與收買則是絶其衣食之源矣為今之計莫若遵¶
端平之舊式收鍋户之浮鹽所給鹽夲當過於正鹽之¶
價則人皆與官為市郤以此鹽售於上江所得鹽息徑¶
輸朝廷一則可以絶戎閫争利之風二則可以續鍋户¶
<pb:KR2a0032_WYG_182-35a>¶
烹煎之利有旨從之¶
　宋史巻一百八十二¶
<pb:KR2a0032_WYG_182-35b>¶
