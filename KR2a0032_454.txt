# -*- mode: mandoku-view -*-
#+TITLE: 宋史
#+DATE: 2018-03-31 09:03:31.179264
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷四百五十四
<pb:KR2a0032_WYG_454-1a>¶
欽定四庫全書¶
　宋史卷四百五十四¶
元中書右丞相總裁托克托等修¶
¶
　列傳第二百十三¶
¶
忠義九¶
¶
¶
趙時賞　　趙希洎　　劉子薦(黄文政)¶
¶
¶
呂文信　　鍾季玉(潘方)耿世安¶
¶
¶
丁黼　　　米立(楊夀孫趙文義)侯畐¶
¶
<pb:KR2a0032_WYG_454-1b>¶
王孝忠　　髙應松(張山翁)黄申¶
¶
¶
陳羍　　　蕭雷龍　　宋應龍(禇一正)¶
¶
¶
鄒&KR1590;　劉子俊　劉沐　　孫㮚　(彭震龍蕭燾夫)陳繼周　陳龍復　張鏜　¶
¶
　　　　張雲　張汴　吕武　　鞏信　(蕭明哲杜滸)林琦　蕭資　　徐臻　　金應　¶
¶
何時(陳子敬)　劉士昭　王士敏(趙孟壘趙孟枀)¶
¶
趙時賞字宗白和州宗室也居太平州咸淳元年擢進¶
士第累官知宣州旌徳縣徳祐元年北軍至境時賞擁¶
民兵捍戰有功升直寳章閣軍噐太監從二王入閩中¶
<pb:KR2a0032_WYG_454-2a>¶
益王即位擢知卲武軍未㡬言者以棄城論罷之文天¶
祥開都督府于南劔奏辟㕘議軍事江西招討副使與¶
宗室孟濚提兵趣贑州取道石城復寕都縣數以偏師¶
當一面戰比有勝時賞風神明俊議論慷慨有策謀尤¶
為天祥所知及空沆之役兵敗走吳溪為追兵所執不¶
屈死之時賞在軍中時見同列盛輜重飾姬侍歎曰軍¶
行如春遊其能濟乎及被執見係壘它僚屬至者時賞¶
輒麾去云小小簽㕔官爾執此何為由是得脫者衆¶
趙希洎宗室子居冝春歴官至戶部尚書咸淳中迕丞¶
<pb:KR2a0032_WYG_454-2b>¶
相賈似道出領廣東轉運使德祐元年制置使黄萬石¶
檄其勤王得潰卒數百道經廬陵卲守邀其軍遂與從¶
子必向避地贑州亂定歸里時袁守聶嵩孫希洎内婣¶
也勉之内欵不能屈文天祥兵敗以失言與必向俱被¶
囚辭節愈厲家人饋食則碎噐覆諸地俱不食據榻而¶
死¶
劉子薦字貢伯吉州安福人父夢驥以進士厯官知灃¶
<pb:KR2a0032_WYG_454-3a>¶
州沒於王事子薦以父任為湘鄉尉以獲盜功調撫州¶
司錄有愬王應亨毆死荷擔黄九者獄成矣子薦閱受¶
書疑而駁之俄烈風迅雷闢獄戶裂吏揳殺人者實孔¶
目馮汝能非應亨也獄遂白得免死者八人事聞頒諭¶
天下之為理官者改知贑縣監行在左藏庫通判常徳¶
府知融州陛辭度宗慰之曰廣郡凋瘵頼卿撫摩子薦¶
對曰臣當推行德化以安其民至官以㢘靜著聞主管¶
仙都觀廣西經畧司&KR0702;為㕘議官德祐二年十一月北¶
兵至靜江權經畧使馬塈遣子薦提猺兵藥弩手守城¶
<pb:KR2a0032_WYG_454-3b>¶
東門勢不支時瀛國公已入燕子薦取笏書其上云我¶
頭可斷膝不可屈登城北望再拜取所衣袍瘞之語左¶
右曰事急不可為吾有以死守或諷子薦遁去子薦曰¶
死事義也何以遁為竟死之有黄文政者淮人戍蜀軍¶
潰間道走靜江馬塈邀與同守城破文政被執大詬不¶
屈大軍斷其舌以次劓刖之文政含胡叱咄比死不絶¶
聲¶
<pb:KR2a0032_WYG_454-4a>¶
呂文信文德之弟也仕至武功大夫㳂江副司諮議官¶
德祐初帥舟師次南康斛林夾白鹿磯與北兵遇戰死¶
特贈定逺軍承宣使子師憲特與帶行閤職與兩子承¶
信郎恩澤仍立廟賜額河湖砦廵檢張興宗亦死之贈¶
武翼郎賜緡錢三萬仍與一子承信郎㤙澤¶
鍾季玉饒州樂平人淳祐七年舉進士調為都大坑冶¶
屬改知萬載縣淮東制置使李庭芝薦之遷審計院改¶
宗正寺簿又遷樞密院編修出知建昌軍㑹有㫖江西¶
和糴季玉至郎才半年屬歳旱度其經賦不能辦請于¶
<pb:KR2a0032_WYG_454-4b>¶
朝和糴得減三之一還提舉常平未㡬改轉運判官皆¶
不赴後以江西轉運判官強起之郡大胥以賄敗前使¶
百計護之季玉卒窮治投嶺表俄以祕書丞召還遭前¶
使構䜛而封駁之改都大提㸃坑冶北兵渡江季玉徙¶
寓建陽兵至不屈死之有潘方者温州平陽人寳祐四¶
年進士調監慶元府市舶慶元降附方不屈赴水死¶
耿世安為武翼大夫淮東副總管兩淮都撥發官初諜¶
<pb:KR2a0032_WYG_454-5a>¶
報大兵至制置使賈似道調世安提兵往漣水軍増戍¶
衆方猶豫世安徑迎至漁溝以三百騎入陳鏖擊自午¶
至酉身被七創猶能追殺潰兵収兵還至數里沒事聞¶
贈五官立廟淮安賜額忠武¶
丁黼成都制置使也嘉熙三年北兵自新井入詐竪宋¶
将李顯忠之旗直趨成都黼以為潰卒以旗榜招之既¶
審知其非領兵夜出城南迎戰至石筍街兵散黼力戰¶
死之方大兵未至黼先遣妻子南歸自誓死守至是從¶
黼者惟幕客楊大異及所信任數人大異死而復蘓黼¶
<pb:KR2a0032_WYG_454-5b>¶
帥蜀為政寛大蜀人思之事平賜額立廟¶
米立淮人三世為将從陳奕守黄州奕降立潰圍出江¶
西制置使黄萬石署為帳前都統制大兵畧江西立迎¶
戰于江坊被執不降繫獄行省遣萬石諭之曰吾官銜¶
一箇牙牌寫不盡今亦降矣立曰侍郎國家大臣立一¶
小卒爾何足道但三世食趙氏禄趙亡何以生為立乃¶
生擒之人與投拜者不同萬石再三說之不屈遂遇害¶
<pb:KR2a0032_WYG_454-6a>¶
趙文義者郢州都統制更戍歸與北兵遇力戰死之初¶
開州之役文義兄武義亦死焉有楊夀孫者為雲安軍¶
主簿兼教㕘佐忠勝軍端平中北兵至中江縣與将官¶
何庚安惟臣田廣澤歹坤等連戰二日俱死之夀孫贈¶
通直郎官一子下州文學庚等各贈承節一子進勇副¶
尉¶
侯畐字道子温州樂清人三貢於鄉兩試轉運司皆第¶
一以武舉授合浦尉栁城令衛歩軍司幹辦公事侍衛¶
馬軍行司計議官寳祐五年制置使賈似道辟通判海¶
<pb:KR2a0032_WYG_454-6b>¶
州兼河南府計議官李松夀據山東突出漣泗畐鏖城¶
下死之闔室遇害太學生三十一人言於朝即海州賜¶
廟旌忠謚曰節毅仍立廟其鄉畐所著有霜厓集¶
王孝忠為鎮江前軍統制兼淮東路分戍淮陰楊貴叛¶
孝忠率衆迎戰勝氣百倍俄水軍統制朱信降賊孝忠¶
孤軍力不敵死焉¶
髙應松開慶元年進士繇衡州教授通判廣德軍召為¶
<pb:KR2a0032_WYG_454-7a>¶
國子監丞權禮部貟外郎翰林權直北兵自湧金門入¶
舉朝奔竄從官留者九人應松其一也遷中書舎人直¶
學士院尋遷權工部侍郎進端明殿學士簽書樞密院¶
事從瀛國公至燕絶粒不語越七日卒張山翁字君逹¶
普州人景定三年進士德祐元年為荆湖宣撫司幹官¶
鄂守張晏然議納款山翁以書譙譲之晏然既降山翁¶
被執軍前諭曰若降不失作顯官山翁酬對不屈行省¶
官賈思貞義之貸不殺後居黄鵠山聚徒教授而終有¶
南紀緇林蔵雲山相鋤等集¶
<pb:KR2a0032_WYG_454-7b>¶
黄申字酉鄉井研人開慶元年進士授徳安尉攝主簿¶
兼提㸃江西刑獄司簽㕔獄事多所辯明丞相江萬里¶
提刑黄震交薦之調安樂丞申為政㢘謹有治聲以恩¶
升從事郎大兵拔撫州下諸縣索降状樂安令率其僚¶
聫署以上申初聞變悉遣家人逺避至是獨抗不往令¶
遣吏促之申不動吏白令令怒俄而吏民數百人集于¶
庭彊輿致之申顛踣于地若中風然衆捽蹴詬叱曰為¶
<pb:KR2a0032_WYG_454-8a>¶
爾不順将累我軰申陽死為不聞令無如之何申有恵¶
愛在民至暮衆舁入寘中堂翼日或食以粥得免遂去¶
隠巴山中以終¶
陳羍字肇芳一字偉節饒州安仁人父詩川以武功補¶
沭陽令咸淳元年父子同舉進士調滁州司戶㕘軍父¶
喪免改荆閫糧料院又以母憂去調朐山主簿制置使¶
印應雷辟入幕德祐元年秋羍繇海道歸杭授南安軍¶
教授不就還家羍少與謝枋得遊㑹枋得起兵安仁首¶
拔入幕執安仁令李景景羍里人也景請得以家貲二¶
<pb:KR2a0032_WYG_454-8b>¶
萬贖罪羍曰普天之下莫非王土家財獨非朝廷錢耶¶
聲其罪斬之景子率鄉兵五千報怨羍度勢不敵引兵¶
趨信州㑹守吏遁去羍聞於朝就攝郡事益王即位羍¶
入覲遷宗正寺簿太府寺丞領江東安撫使出上饒接¶
應郡縣所部才千餘人屯火燒山越數月戰潰被執至¶
豫章元帥憐其才覊縻館留之遁去後三年復起兵尋¶
敗入積煙山中自剄死所著有鶴心集其詩多譏刺當¶
<pb:KR2a0032_WYG_454-9a>¶
時之士大夫弟年同時被執死焉¶
蕭雷龍字顯辰建昌新城人景定三年進士調臨安府¶
學教授通判衢州及州守棄城遁朝命雷龍權知府事¶
北兵薄城下不降脫去還建昌建昌已降雷龍與同里¶
人黄廵檢起兵時大兵四合雷龍度不可支與黄廵檢¶
及麾下數人奔入閩未出境為同安武人徐浚冲獲送¶
縣權縣尹劉聖仲素與雷龍有怨殺之後聖仲北来泊¶
舟小孤山有巨艦衝前建大旗書曰蕭知府兵繼見雷¶
龍坐船上聖仲大呼有頃不見以驚死¶
<pb:KR2a0032_WYG_454-9b>¶
宋應龍者儒生通兵出入行陣三十餘年為諮議官寓¶
泰州德祐二年六月甲寅大兵至泰州裨校孫貴胡惟¶
孝尹端甫李遇春開門迎降應龍與其妻自縊於圃中¶
是時提刑諮議褚一正字粹翁廬州人武舉進士督戰¶
髙沙被創竟沒于水知興化縣胡拱辰縣破亦死之¶
鄒&KR1590;字鳯叔吉水人後徙永豐少慷慨有大志以豪侠¶
鳴從文天祥勤王補武資至将軍益王立改寺丞領江¶
<pb:KR2a0032_WYG_454-10a>¶
西招諭副使聚兵寜都得數萬改授江西安撫副使復¶
興國永豐二縣進兵部侍郎兼江東西䖏置副使及永¶
豐敗繼從天祥間闗嶺道未㡬復出開督府分司永豐¶
興國境上北兵驟至大戰&KR1590;脫身走至潮州及天祥被¶
執&KR1590;自殺當是時從天祥勤王死事者&KR1590;與劉子俊等¶
凡十有六人因次第其名附見左方¶
劉子俊字民章廬陵人嘗中漕試少與文天祥同里閈¶
相友善天祥開督府興國子俊詣府計事補宣教郎帶¶
行軍噐監簿兼督府機直空坑兵敗子俊收兵保洞源¶
<pb:KR2a0032_WYG_454-10b>¶
接應郡縣尋入廣與大兵遇戰潰復招集散亡與鄒&KR1590;¶
同趋潮州天祥兵敗子俊被執自詭為天祥意使大兵¶
不窮追天祥可間走也未㡬别隊執天祥至相遇於途¶
各爭真贗至大将前始得其實乃烹子俊¶
劉沐字淵伯廬陵人文天祥鄰曲也少相狎暱天祥好¶
奕與沐對奕窮思忘日夜以為常及起兵辟補宣教郎¶
督府機冝暨天祥出使沐領兵還天祥歸開府南劔沐¶
<pb:KR2a0032_WYG_454-11a>¶
収部曲来㑹改授太府寺簿専将一軍為督府親衛㑹¶
空坑兵敗被執至豫章父子同日死焉仲子死亂兵季¶
子復從天祥死嶺南當時江西忠義皆沐所號召沐性¶
沈實而圜機晝夜應酬亹亹不倦云¶
孫㮚字實甫吉州龍泉人獻簡公抃之後天祥長妹婿¶
也天祥起兵檄㮚招忠義士補宣教郎帶行監官告院¶
知吉州龍泉縣天祥擁兵出贑里人奉㮚復龍泉拒守¶
不下尋為叛者所䧟執至隆興殺之¶
彭震龍字雷可永新人天祥次妹婿也性跌蕩喜事嘗¶
<pb:KR2a0032_WYG_454-11b>¶
以罪墨天祥起兵補宣教郎帶行太社令知永新縣㑹¶
天祥出使被執震龍遁歸吉州已失乃結峒獠起兵天¶
祥兵出嶺震龍接應復永新大兵至震龍為親黨所執¶
至帥府腰斬之屠永新¶
蕭燾夫永新人與兄敬夫俱天祥客燾夫為詩有豪俊¶
氣天祥起兵補從仕郎及彭震龍謀復其縣燾夫贊之¶
縣受屠兄弟俱死之¶
<pb:KR2a0032_WYG_454-12a>¶
陳繼周字碩卿寜都人淳祐三年貢於鄉以捕盗功行¶
未奏名授㢘州司法南豐縣知録淮東總領幹官藤州¶
觀察推官知吉州永豐縣改知髙安縣廣東經畧司準¶
備差遣知衛陽縣辟淮東轉般倉江東提㸃刑獄幹辦¶
公事未上㑹咸淳十年詔徴勤王文天祥方守贑州即¶
日舉兵造繼周問計繼周慨然為具言閭里豪傑子弟¶
與凡起兵之䖏其為方畧甚詳於是留繼周幕中晝夜¶
調度授繼周江西安撫司準備差遣率贑士以從繼周¶
雖弱不勝衣而年德有以服人士視為父兄進止疾徐¶
<pb:KR2a0032_WYG_454-12b>¶
惟指呼無敢先後詔改繼周合入官帶行監文思院差¶
充江淛制置司主管機冝所部夜襲大兵於南柵門殺¶
傷相當質明猶戰渇赴水死¶
張汴字朝宗一字次山蜀人少客丞相吳&KR0343;兄弟門出¶
入荆閫厯年明習韜畧&KR0343;兄弟既失廢斥者十餘年繼¶
文天祥起兵辟為祕閣修撰領廣東提舉督府&KR0257;謀左¶
右幕府知無不為空坑兵敗為亂兵所殺䖏置使鄒&KR1590;¶
<pb:KR2a0032_WYG_454-13a>¶
得其屍𦵏之¶
吕武太平州歩卒也文天祥出使武應募從行偕脫鎮¶
江之難沼淮東走海道頼武力為多天祥開府南劔武¶
以武功補官遣之結約州縣起兵相應道阻復﨑嶇數¶
千里即天祥于汀梅挺身患難化賊為兵以環衛官将¶
數千人出江西以遇士大夫無禮死於横逆一軍揮涕¶
而𦵏之武忠梗出天性不避彊禦而好面折人過多觸¶
忌諱故及於禍云¶
鞏信安豐軍人為荆湖都統沈勇有謀本𨽻蘓劉義部¶
<pb:KR2a0032_WYG_454-13b>¶
曲文天祥開督府劉義以信與王福張必勝詣天祥信¶
官至團練使同督府都統制江西招討使初至都府天¶
祥以義士千人付之信曰此軰徒累人爾乃招淮士數¶
千自随然常怏怏曰有将無兵其如彼何天祥自興國¶
趋永豐大兵追其後信戰於方石嶺中數矢傷重不能¶
戰自投厓石而死土人𦵏之顔色如生贈清逺軍承宣¶
使立廟旌之¶
<pb:KR2a0032_WYG_454-14a>¶
蕭明哲字元甫太和人性剛有膽氣明大節少舉進士¶
天祥開府汀州辟充督幹架閣監軍師出嶺明哲以贑¶
縣民義復萬安連結諸砦拒守兵敗被執不屈死於隆¶
興臨刑大罵不絶口聞者壮之¶
杜滸字貴卿丞相範從子也少負氣遊侠徳祐元年有¶
詔勤王滸時宰縣紏集民兵得四千人文天祥開閫平¶
江往附焉時陳志道等贊天祥出使滸力爭不可志道¶
逐之去已而天祥果見留志道竊藏逃歸天祥北行諸¶
客無敢從者滸獨慨然請行特改兵部架閣從京口以¶
<pb:KR2a0032_WYG_454-14b>¶
計賂守夜劉千戶者得官鐙脫天祥偕走淮甸繇海道¶
以逹永嘉益王即位授司農卿廣東提舉招討副使督¶
府&KR0257;謀尋往温台招集兵財福安陷與天祥相失遂趨¶
行朝蘓劉義疑滸自来欲殺之陳冝中張世傑不可使¶
人監護之乃免久之奉命復入天祥幕及空坑兵敗又¶
與跋渉患難以出天祥移屯潮州滸議趨海道天祥不¶
聴使護海舟至官冨塲滸懼力單徑趨厓山兵潰被執¶
<pb:KR2a0032_WYG_454-15a>¶
以憂憤感疾卒¶
林琦閩人也徳祐二年大兵既廹臨安琦於赭山結集¶
忠義數千人捍禦海道以功補宣教郎督府主管機冝¶
文字充檢院文天祥開府南劔琦佐其幕琦外文采内¶
忠實數渉患難無怨懟辭及潮州移屯琦俱被執至惠¶
州遁復執之北行赴水為吏所㧞至建康以憂憤死¶
蕭資天祥幕下書史也天祥起兵資於患難中扶持甚¶
至空坑兵敗以全督府印功升閤門路鈐轄資性和厚¶
臨機應變輯穆将士總攝細務任腹心之寄潮陽移屯¶
<pb:KR2a0032_WYG_454-15b>¶
與大兵遇死之¶
徐臻温州人父官河南德祐元年春臻往省以道阻㑹¶
天祥勤王臻往依之以筆札典樞密小心精練天祥被¶
執臻脫難復来&KR0133;從天祥北行扶持患難備殫忠欵至¶
隆興病死¶
余應者性少剛知義為天祥職書司入亰補承信郎官¶
路分天祥奉使被執左右皆散應獨無畔志及脫走鎮¶
<pb:KR2a0032_WYG_454-16a>¶
江至淮東以憂憤死焉¶
何時字了翁撫州樂安人天祥同年進士也調廬陵尉¶
尋入江西轉運使幕府還臨江軍司理&KR0257;軍郡獄相傳¶
舊斬一㓂屍能行一里許衆神之塐為肉身臯陶時至¶
取故牘閲此宼嘗掠殺數人曰如此可為神乎命鞭之¶
湛於水人服其明改知興國縣天祥起兵辟署帥府機¶
宜帶行監文思院天祥入衛時任留司分司吉州饟運¶
平江天祥奏時知撫州吉州下時脫身歸鄉里益王立¶
天祥開府南劍時起兵趨興國接引以時帶行監江西¶
<pb:KR2a0032_WYG_454-16b>¶
提刑時聚兵復崇仁縣未㡬大軍奄至兵敗削髮為僧¶
竄迹嶺南賣卜自給變姓名自號堅白道人又有陳子¶
敬者贑州人以貲雄鄉里嘗從天祥遊天祥開閫汀州¶
子敬募集民兵屯皁口據下流及天祥攻贑子敬與合¶
謀忠效甚著空坑兵敗復聚兵屯黄塘砦連結山砦不¶
降大軍以重兵襲其砦砦潰子敬不知所終¶
劉士昭太和人嘗為鍼工與鄉人同謀復太和縣敗血¶
<pb:KR2a0032_WYG_454-17a>¶
指書帛云生為宋民死為宋鬼赤心報國一死而已因¶
以其帛自縊死其黨入獄多乞憐苟免有王士敏者獨¶
慷慨不撓題其裾此生無復望生還一死都歸談笑間¶
大地盡為腥血汚好收吾骨首陽山臨刑歎曰恨吾病¶
失聲不能大罵耳同時有趙孟壘者合州人登開慶元¶
年第為金華尉臨安降與從子由鑑懐太皇太后帛書¶
詣益王擢宗正寺簿監軍復明州戰敗見獲不屈磔死¶
方大軍駐紹興福王與芮從子曰孟枀謀舉兵事泄被¶
執至臨安范文虎詰其謀逆孟枀詬曰賊臣負國厚恩¶
<pb:KR2a0032_WYG_454-17b>¶
共危社稷我帝室之胄欲一刷宗廟之恥乃更以為逆¶
乎文虎怒驅出斬之過宋廟呼曰太祖太宗列聖之靈¶
在天何以使孟枀至此都人莫不隕淚既死雷電晝晦¶
者久之¶
　宋史卷四百五十四¶
