# -*- mode: mandoku-view -*-
#+TITLE: 宋史
#+DATE: 2018-03-31 09:03:36.348397
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷二百四十八
<pb:KR2a0032_WYG_248-1a>¶
欽定四庫全書¶
　宋史巻二百四十八¶
元中書右丞相總裁托克托等修¶
¶
　列傳第七¶
¶
公主¶
¶
¶
秦國大長公主　　　太祖六女¶
¶
¶
太宗七女　　　　　真宗二女¶
¶
¶
仁宗十三女　　　　英宗四女¶
¶
<pb:KR2a0032_WYG_248-1b>¶
神宗十女　　　　　哲宗四女¶
¶
¶
徽宗三十四女　　　孝宗二女¶
¶
¶
光宗三女　　　　　魏恵獻王一女¶
¶
¶
寧宗一女　　　　　理宗一女¶
¶
秦國大長公主太祖同母妺也初適米福徳福徳卒太¶
祖即位建隆元年封燕國長公主再適忠武軍節度使¶
髙懐徳賜第興寧坊開寳六年十月薨太祖臨哭廢朝¶
五日賜諡恭懿真宗追封大長公主元符三年改秦國¶
<pb:KR2a0032_WYG_248-2a>¶
政和四年改封恭懿大長帝姬有姊一人未笄而夭建¶
隆三年追封陳國長公主元符改封荆國大長公主政¶
和改封恭獻大長帝姬¶
太祖六女申國成國永國三公主皆早亡¶
魏國大長公主開寳三年封昭慶公主下嫁左衛將軍¶
王承衍賜第景龍門外太宗即位進封鄭國淳化元年¶
改封秦國真宗至道三年進長公主大中祥符元年薨¶
賜諡賢肅元符改封魏國大長公主政和改賢肅大長¶
帝姬¶
<pb:KR2a0032_WYG_248-2b>¶
魯國大長公主開寳五年封延慶公主下嫁左衛將軍¶
石保吉太宗即位進封許國淳化元年改晋國真宗初¶
進長公主大中祥符二年進大長公主薨賜諡賢靖元¶
符改封魯國政和改賢靖大長帝姬¶
陳國大長公主開寳五年封永慶公主下嫁右衛將軍¶
魏咸信太宗即位進封虢國淳化元年改齊國真宗初¶
進許國長公主咸平二年薨諡貞恵後改恭恵景祐三¶
<pb:KR2a0032_WYG_248-3a>¶
年追封大長公主元符改封陳國政和改賢恵大長帝¶
姬¶
太宗七女長滕國公主早亡¶
徐國大長公主太平興國九年封蔡國下嫁左衛將軍¶
呉元扆淳化元年改魏國薨諡英恵至道三年追封燕¶
國長公主景祐三年進大長公主元符改徐國政和改¶
英恵大長帝姬¶
邠國大長公主太平興國七年為尼號員明大師八年¶
卒至道三年追封曹國長公主景祐三年進大長公主¶
<pb:KR2a0032_WYG_248-3b>¶
元符改邠國¶
揚國大長公主至道三年封宣慈長公主咸平五年進¶
魯國下嫁左衛將軍柴宗慶賜第普寧坊宗慶禹錫之¶
孫帝命主以婦禮謁禹錫第歴徙韓魏徐福四國仁宗¶
立進鄧國大長公主明道二年薨進封晋國諡和靖元¶
符封揚國政和改和靖大長帝姬主性妬宗慶無子以¶
兄子為後¶
<pb:KR2a0032_WYG_248-4a>¶
雍國大長公主至道三年封賢懿長公主咸平六年下¶
嫁右衛將軍王貽永進封鄭國賜第景徳元年薨諡懿¶
順景祐三年追封大長公主皇祐三年改韓國徽宗改¶
封雍國政和改懿順大長帝姬¶
衛國大長公主至道三年封壽昌長公主大中祥符二¶
年進封陳國改呉國號報慈正覺大師改楚國又改邠¶
國天禧二年改建國乾興元年封申國大長公主天聖¶
二年薨賜諡慈明徽宗改衛國政和改慈明大長帝姬¶
荆國大長公主㓜不好弄未嘗出房闥太宗嘗發寳藏¶
<pb:KR2a0032_WYG_248-4b>¶
令諸女擇取之欲以觀其志主獨無所取真宗即位封¶
萬壽長公主改隨國下嫁駙馬都尉李遵朂舊制選尚¶
者降其父為兄弟行時遵朂父繼昌亡恙主因繼昌生¶
日以舅禮謁之帝聞宻以兼衣寳帶噐幣助其為壽遵¶
朂賔客皆一時賢士毎燕集主必親視饔饎嘗有盗入¶
主第帝命有司訊捕主請出所逮繫人以私錢募告者¶
果得真盗法當死復請貰之歴封越宿鄂冀四國明道¶
<pb:KR2a0032_WYG_248-5a>¶
元年進魏國初遵朂出守許州暴得疾主亟欲馳視之¶
左右白須奏得報乃可行主不待報而往從者纔五六¶
人帝聞遽命内侍督諸縣邏兵以衛主車其後居夫喪¶
衰麻未嘗去身服除不復御華麗嘗燕禁中帝親為簮¶
花辭曰自誓不復為此久矣嘗因浴仆地傷右肱帝遣¶
内侍責侍者主曰年衰力弱不任歩趨非左右之過由¶
是悉得免主善筆札喜圖史能為歌詩尤善女工之事¶
嘗誡諸子以忠義自守無恃吾以速悔尤視他子與已¶
出均及病目帝挾醫診視自后妃以下皆至第候問帝¶
<pb:KR2a0032_WYG_248-5b>¶
親䑛其目左右皆感泣帝亦悲慟曰先帝伯仲之籍十¶
有四人今獨存大主奈何嬰斯疾復顧問子孫所欲主¶
曰豈可以母病邀賞邪賚白金三千兩辭不受帝因謂¶
從臣曰大主之疾倘可移於朕亦所不避也主雖喪明¶
平居隠几沖淡自若誡諸子曰汝父遺令柩中無藏金¶
玉時衣數襲而已吾殁後當亦如是皇祐三年薨年六¶
十四帝臨奠輟視朝五日追封齊國大長公主諡獻穆¶
<pb:KR2a0032_WYG_248-6a>¶
徽宗改封荆國政和改獻穆大長帝姬¶
真宗二女長恵國公主早亡¶
昇國大長公主初入道明道二年封衛國長公主號清¶
虚靈照大師慶歴七年追封魯國諡昭懐徽宗改封昇¶
國大長公主政和改昭懐大長帝姬¶
仁宗十三女徐國鄧國鄭國楚國商國魯國唐國陳國¶
豫國九公主皆早亡¶
周陳國大長公主帝長女也寳元二年封福康嘉祐二¶
年進封兖國主㓜警慧性純孝帝嘗不豫主侍左右徒¶
<pb:KR2a0032_WYG_248-6b>¶
跣籲天乞以身代帝隆愛之帝念章懿太后不及享天¶
下養故擇其兄子李瑋使尚主瑋朴陋與主積不相能¶
主中夜扣皇城門入訴瑋皇懼自劾諌官王陶論宫門¶
夜開乞繩治護衛御史又共論主第内臣多不謹帝為¶
黜都監梁懐一軰十餘人後數年不復協詔出瑋於外¶
主降封沂屏居内廷久之復召瑋使為駙馬都尉如初¶
英宗立進越國長公主神宗治平四年進楚國大長公¶
<pb:KR2a0032_WYG_248-7a>¶
主熙寧三年薨年三十三以瑋奉主無狀貶陳州輔臣¶
議諡帝以主事仁祖孝命曰莊孝追封秦國徽宗加周¶
陳國政和改封莊孝明懿大長帝姬¶
秦魯國賢穆明懿大長公主仁宗皇帝第十女也母曰¶
周貴妃嘉祐五年封慶壽進恵國治平四年進魯國大¶
長公主下嫁呉越忠懿王之曽孫右領軍衛大將軍錢¶
景臻改韓周燕國徽宗朝進秦魏兩國政和三年更封¶
令徳景行大長帝姬靖康二年諸帝姬北徙姬以先朝¶
女金人不知留於汴建炎初復公主號改封秦魯國避¶
<pb:KR2a0032_WYG_248-7b>¶
地南渡賊張遇掠其家中子愕被害公主至揚州朝謁¶
復避地之閩紹興三年自閩至會稽請入見因留居焉¶
後徙台州上以公主行尊年髙甚敬之每入内見必先¶
揖靖康中戚里例納節至是公主為其子忱請還舊官¶
上以忱為瀘州節度使仍詔戚里不得援例久之又為¶
忱請優賜推恩上重違之加忱開府儀同三司時主有¶
三子愐愷非已所出故獨厚於忱上戒之曰長主壽考¶
<pb:KR2a0032_WYG_248-8a>¶
如此乃仁宗皇帝四十二年深仁厚澤是以鍾慶於長¶
主長主待遇諸子宜法仁宗用心之均一主感服薨年¶
八十六上輟朝五日幸其弟臨奠詔子孫皆進官一等¶
諡曰賢穆二十九年加諡明懿¶
兖國大長公主帝第十一女也嘉祐六年封永壽進榮¶
國長公主治平四年進祁國大長公主熙寧九年改魯¶
國下嫁左領軍衛大將軍曹詩主性儉節於池臺苑囿¶
一無所増飭十年夏旱曹族以主生日將盛具為壽主¶
曰上方損膳徹樂吾何心能安悉屏之元豐六年薨年¶
<pb:KR2a0032_WYG_248-8b>¶
二十四追封荆國諡賢懿遷其二子曄旼皆領團練使¶
徽宗追封兖國又改賢懿恭穆大長帝姬¶
燕舒國大長公主帝第十二女也嘉祐六年封寳壽八¶
年進封順國長公主治平四年進冀國大長公主元豐¶
五年改魏國下嫁開州團練使郭獻卿八年進楚國徽¶
宗改呉國進呉越國改秦兖國政和二年薨追封燕舒¶
國諡懿穆復改懿穆大長帝姬¶
<pb:KR2a0032_WYG_248-9a>¶
英宗四女舒國公主早亡¶
魏楚國大長公主帝長女嘉祐八年封徳寕治平三年¶
進封徐國下嫁左衛將軍王師約四年進陳國長公主¶
元豐八年薨追封燕國大長公主諡恵和元祐四年追¶
封秦國徽宗追封魏國加韓魏國改魏楚國又改恵和¶
大長帝姬¶
魏國大長公主帝第二女母曰宣仁聖烈皇后嘉祐八¶
年封寳安公主神宗立進舒國長公主改蜀國下嫁左¶
衛將軍王詵詵母盧寡居主處之近舍日致膳羞盧病¶
<pb:KR2a0032_WYG_248-9b>¶
自和湯劑以進帝厚於姊妹故主第池籞服玩極其華¶
縟主以不得日侍宣仁於寳慈宫居常悒然間遇旱暵¶
帝降損以禱主亦如之曰我奉賜皆出公上固應同其¶
休戚帝居慈聖光獻皇后喪毁甚主曰吾與上同體視¶
此亦復何聊立散遣歌舞三十軰元豐三年病篤主性¶
不妬忌王詵以是自恣嘗貶官至是帝命還詵官以慰¶
主意太后臨問已不省后慟哭久稍能言自訴必不起¶
<pb:KR2a0032_WYG_248-10a>¶
相持而泣帝繼至自為診脉親持粥食之主强為帝進¶
食賜金帛六千且問所須但謝復詵官而已明日薨年¶
三十帝未上食即駕往望第門而哭輟朝五日追封越¶
國諡賢恵後進封大長公主累改秦荆魏三國主好讀¶
古文章喜筆札賙恤族黨中外稱賢詵不矜細行至與¶
妾姦主旁妾數抵戾主薨後乳母訴之帝命窮治杖八¶
妾以配兵既葬謫詵均州子彦弼生三嵗卒¶
韓魏國大長公主帝第三女與魏國同生始封壽康公¶
主改祁國衛國下嫁張敦禮進冀國大長公主改秦越¶
<pb:KR2a0032_WYG_248-10b>¶
楚國加今封政和三年改賢徳懿行帝姬宣和五年薨¶
神宗十女楚國鄆國潞國邢國邠國兖國六公主皆早¶
薨¶
周國長公主帝長女也母曰欽聖憲肅皇后封延禧公¶
主生而警悟自覊丱習嗜宛如成人年十二卒帝后皆¶
變服哀送追贈燕國元符末改封周國¶
唐國長公主帝第三女也始封淑壽公主初帝念韓琦¶
<pb:KR2a0032_WYG_248-11a>¶
功徳欲與為㛰姻故哲宗緣先帝意以王降琦之子嘉¶
彦歴封温曹冀雍越燕六國政和元年薨追封唐國長¶
公主¶
潭國賢孝長公主帝第四女也母曰宋貴妃始封康國¶
紹聖四年下嫁王遇歴韓魯陳鄆四國大觀二年薨追¶
加封諡¶
徐國長公主帝幼女也母曰欽成皇后始封慶國進益¶
冀蜀徐四國年及笄猶處聖瑞宫侍母疾晝夜不暫去¶
藥餌非經手弗以進迨疾革號慟屢絶左右不忍視崇¶
<pb:KR2a0032_WYG_248-11b>¶
寧三年下嫁鄭王潘美之曽孫意事姑修婦道潘故大¶
族夫黨數千百人賔接皆盡禮無裏外言志向沖淡服¶
玩不為紛華嵗時簡嬉遊十年間惟一適西池而已再¶
生子不成而死媵妾得女拊視如已出政和三年改稱¶
柔恵帝姬五年薨年三十一追封賢靜長帝姬¶
哲宗四女鄧國揚國二公主早亡¶
陳國公主始封徳康公主進瀛國榮國大觀四年下嫁¶
<pb:KR2a0032_WYG_248-12a>¶
石端禮徙陳國改淑和帝姬政和七年薨¶
秦國康懿長公主帝第三女也始封康懿進嘉國慶國¶
政和二年改韓國公主出降潘正夫改淑慎帝姬靖康¶
末與賢徳懿行大長公主俱以先朝女留於汴建炎初¶
復公主號改封呉國覲上於越以玉管筆小玉山竒畫¶
為獻上温辭郤之避地至婺州紹興四年入見其子堯¶
卿等五人各進官一等主奏言祖宗以來駙馬都尉石¶
保吉魏咸信柴宗慶皆除使相今正夫歴事四朝在汴¶
京曽建議迎陛下至杭州又言禁衛未集預宜防變乞¶
<pb:KR2a0032_WYG_248-12b>¶
除開府上不許八年再入見留宫中三日時極暑上毎¶
正衣冠對之飲食又為正夫求恩數上曰官爵豈可私¶
與人況今日多事未暇及此時趙鼎當國方論羣臣紹¶
述之奸頗抑正夫鼎去位正夫始得開府之命給事中¶
劉一正言其非舊制恐援例者多乃詔哲宗惟正夫為¶
近親餘人母得援例顯仁太后歸主同秦魯國大長公¶
主迎於道十九年又入朝子長卿粹卿端卿皆自團練¶
<pb:KR2a0032_WYG_248-13a>¶
使陞觀察使從所請也孝宗即位進封秦國大長公主¶
隆興二年薨諡康懿主在日正夫官至少傅封和國公¶
温卿寧國軍承宣使長卿寧江軍承宣使端卿昭信軍¶
承宣使清卿容州觀察使墨卿才卿並帶團練使其盛¶
如此正夫薨於紹興二十二年贈太傅¶
徽宗三十四女政和三年改公主號為帝姬國號易以¶
美名二字¶
嘉徳帝姬建中靖國元年六月封徳慶公主改封嘉福¶
尋改號帝姬再封嘉徳下嫁左衛將軍曹夤¶
<pb:KR2a0032_WYG_248-13b>¶
榮徳帝姬初封永慶公主改封榮福尋改號帝姬再封¶
榮徳下嫁左衛將軍曹晟¶
順淑帝姬初封順慶公主薨追諡益國及改帝姬號追¶
封順淑¶
安徳帝姬初封淑慶公主改封安福尋改號帝姬再封¶
安徳下嫁左衛將軍宋邦光¶
茂徳帝姬初封延慶公主改封康福尋改號帝姬再封¶
<pb:KR2a0032_WYG_248-14a>¶
茂徳下嫁宣和殿待制蔡鞗¶
壽淑帝姬初封壽慶公主薨追封豫國及改帝姬號追¶
封壽淑¶
恵淑帝姬初封恵慶公主薨追封鄧國及改帝姬號追¶
封恵淑¶
安淑帝姬初封安慶公主改封隆福薨追封蜀國及改¶
帝姬號追封安淑¶
崇徳帝姬初封和慶公主改封崇福尋改帝姬號下嫁¶
左衛將軍曹湜再封崇徳宣和二年薨¶
<pb:KR2a0032_WYG_248-14b>¶
康淑帝姬初封康慶公主改封承福薨追封商國及改¶
帝姬號追封康淑¶
榮淑帝姬初封崇慶公主改封懿福薨追封蔡國及改¶
帝姬號追封榮淑¶
保淑帝姬初封保慶公主薨追封魯國及改帝姬號追¶
封保淑¶
成徳帝姬初封昌福公主改號帝姬再封成徳下嫁向¶
<pb:KR2a0032_WYG_248-15a>¶
子房¶
洵徳帝姬初封衍國公主改號帝姬尋改封洵徳下嫁¶
田丕¶
悼穆帝姬初封徽福公主改號帝姬薨追封悼穆¶
顯徳帝姬初封顯福公主改號帝姬尋改封顯徳下嫁¶
劉文彦¶
熙淑帝姬初封熙福公主薨追封華國及改帝姬追封¶
熙淑¶
敦淑帝姬初封壽福公主薨追封涇國及改帝姬追封¶
<pb:KR2a0032_WYG_248-15b>¶
敦淑¶
順徳帝姬初封順徳公主改號帝姬尋改封順徳下嫁¶
向子扆¶
柔福帝姬初封柔福公主後改帝姬¶
申福帝姬初封薨追封沖慧¶
寧福帝姬政和四年封¶
保福帝姬追封莊懿¶
<pb:KR2a0032_WYG_248-16a>¶
賢福帝姬追封沖懿¶
仁福帝姬追封順穆¶
和福帝姬¶
永福帝姬¶
恵福帝姬¶
令福帝姬¶
華福帝姬¶
慶福帝姬¶
儀福帝姬¶
<pb:KR2a0032_WYG_248-16b>¶
純福帝姬¶
恭福帝姬¶
¶
右三十四帝姬早亡者十四人餘皆北遷獨恭福¶
¶
¶
帝姬生纔周晬金人不知故不行建炎三年薨封¶
¶
¶
隋國公主安徳帝姬有遺女一人後適嗣秀王伯¶
¶
¶
圭封秦國夫人榮徳帝姬至燕京駙馬曹晟卒改¶
¶
¶
適錫庫國王紹興中有商人妻易氏者在劉超軍¶
¶
<pb:KR2a0032_WYG_248-17a>¶
中見内人言宫禁事遂自稱榮徳帝姬鎮撫使解¶
¶
¶
潛送至行在遣内夫人驗之詐付大理寺獄成詔¶
¶
¶
杖死又有開封尼李静善者内人言其貌似柔福¶
¶
¶
靜善即自稱柔福蘄州兵馬鈐轄韓世清送至行¶
¶
¶
在遣内侍馮益等驗視遂封福國長公主適永州¶
¶
¶
防禦使髙世榮其後内人從顯仁太后歸言其妄¶
¶
¶
送法寺治之内侍李&KR2907;自北還又言柔福在五國¶
¶
¶
城適徐還而薨静善遂伏誅柔福薨在紹興十一¶
¶
<pb:KR2a0032_WYG_248-17b>¶
年從梓宫來者以其骨至葬之追封和國長公主¶
¶
孝宗二女長嘉國公主紹興二十四年封碩人進永嘉¶
郡主三十二年卒詔以醫官李師克等屬吏孝宗時居¶
東宫奏臣女㓜而多疾不宜罪醫遂寢乾道三年贈嘉¶
國公主次女生五月而夭未及封¶
文安郡主光宗長女也次女封和政郡主季女封齊安¶
郡主皆早卒紹熙元年並追贈公主¶
安康郡主魏恵獻王女也初封永寧郡主改封通義以¶
<pb:KR2a0032_WYG_248-18a>¶
父遺表遂升安康歸殿前司前軍統領羅忠信子良臣¶
詔王府主管鄧從義諭旨皇女孫郡主宜執婦道務成¶
肅雍之徳毋敢或違賜甲第居之良臣以恩轉秉義郎¶
除閤門祗候官開禧元年郡主薨年三十九¶
祁國公主寧宗女也生六月而薨追封祁國¶
周漢國公主理宗女也母賈貴妃早薨帝無子公主生¶
而甚鍾愛初封瑞國公主改昇國開慶初公主年及笄¶
詔議選尚宰臣請用唐太宗下降士人故事欲以進士¶
第一人尚主遂取周震炎廷謝日公主適從屏内窺見¶
<pb:KR2a0032_WYG_248-18b>¶
意頗不懌帝㣲知之景定二年四月帝以楊太后擁立¶
功乃選太后姪孫鎮尚主擢鎮右領軍衛將軍駙馬都¶
統進封公主為周國公主帝欲時時見之乃為主起第¶
嘉㑹門飛樓閣道宻邇宫范帝常御小輦從宫人過公¶
主第特賜董役官減三年磨勘工匠犒賞有差明年進¶
封周漢國公主拜鎮慶逺軍承宣使鎮宗族娣姒皆推¶
官加封寵異甚渥七月主病有鳥九首大如箕集主家¶
<pb:KR2a0032_WYG_248-19a>¶
搗衣石上是夕薨年二十二無子帝哭之甚哀諡端孝¶
鎮官節度使云¶
　宋史巻二百四十八¶
<pb:KR2a0032_WYG_248-19b>¶
