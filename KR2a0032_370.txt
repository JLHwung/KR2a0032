# -*- mode: mandoku-view -*-
#+TITLE: 宋史
#+DATE: 2018-03-31 09:03:38.569997
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷三百七十
<pb:KR2a0032_WYG_370-1a>¶
欽定四庫全書¶
　宋史卷三百七十¶
元中書右丞相總裁托克托等修¶
¶
　列傳一百二十九¶
¶
王友直　　李寶　　成閔　　趙密¶
¶
¶
劉子羽　　吕祉　　胡世將　鄭剛中¶
¶
王友直字聖益博州髙平人父佐以材武稱友直年十¶
二隨父游諳兵法紹興三十一年金人渝盟友直結豪¶
傑志恢復謂其衆曰權所以濟事權歸於正何害於理¶
<pb:KR2a0032_WYG_370-1b>¶
廼矯制自擬承宣使河北等路安撫制置使餘擬官有¶
差徧諭州縣勤王未㡬得衆數萬制為十三軍軍制都¶
統制提舉提㸃提轄訓練統之九月戊子進攻大名一¶
鼓而克撫定衆庶諭以紹興年號乃與王任馮榖張昇¶
牛汝霖列奏于朝欲領衆南歸時金人尚在揚州久不¶
報友直將由夀春渉淮而濟道拜敇書勉以率衆擣敵¶
腹心掎角應援除友直檢校少保天雄軍節度使王任¶
<pb:KR2a0032_WYG_370-2a>¶
天平軍節度使馮榖左通議大夫徽猷閣直學士張昇¶
右朝奉大夫直秘閣牛汝霖通直郎直秘閣職任各從¶
舊得便宜行事時三十二年正月一日也旋與敵遇相¶
拒淮北敵兵來益衆友直即率所部渡淮既而審金主¶
亮已斃所遇乃歸師悔不襲撃之髙宗視師江上見于¶
金陵賜金帶章服鍚賚及二子友直耻前功不遂自陳¶
改復州防禦使以忠義軍統制隷鎮江都統司越四月¶
詔偕統制張子蓋援海州方接戰友直張一旗大書宋¶
忠義將河北王九郎以自表潛由小逕背敵陣因其輜¶
<pb:KR2a0032_WYG_370-2b>¶
重扼歸道橋左右枕水張子蓋知友直已乘敵後麾軍¶
進撃敵潰走盡溺死圍遂解轉宜州觀察使孝宗受禪¶
友直與統制宋寜數出竒轉戰張浚都督江淮一見喜¶
之辟建康前軍統制隆興二年九月金人犯邊宣諭使¶
王之望命以前軍戍昭闗友直不踰時即行他軍同戍¶
者敵至輙退保和州友直孤軍堅守金兵駐黄山鼓柝¶
相聞益整暇自持乾道元年移鎮江御前諸軍統制俄¶
<pb:KR2a0032_WYG_370-3a>¶
改歩司左軍統制兼左驍衛上將軍初淮北之戰友直¶
母子相失至是訪得之乃與其妻李携二女自淮而歸¶
錫予加厚又明年除御前諸軍統制請祠手詔慰勞四¶
年繇京口入覲進神龍衛四廂都指揮使主管歩司公¶
事遷侍衛親歩軍都指揮使朝廷議遣馬歩二司移屯¶
重地丞相虞允文欲先發歩司友直請以馬司先及馬¶
師李顯忠屯金陵友直奏馬軍道途轉徙困斃已甚有¶
㫖免移歩司八年轉承宣使旋除殿前副都指揮使淳¶
熈元年授奉國軍節度使四年總殿歩司大閲于茅灘¶
<pb:KR2a0032_WYG_370-3b>¶
鎧仗精明號令閑肅明年進殿前指揮使賜第中都賜¶
田平江燕射咸預晩節宴安軍政稍失律授宜州觀察¶
使㝷罷宫觀徙居信州以郊祀恩内徙三奉祠復武寜¶
軍承宣使卒年六十一追復節度使贈檢校少保¶
李寶河北人嘗䧟金㧞身從海道來歸金主亮渝盟淮¶
浙姦民倪詢梁簡等教金造舟且為鄉導金使蘇保衡¶
造舟于潞河明年以保衡為統軍將繇海道襲浙江諜¶
<pb:KR2a0032_WYG_370-4a>¶
聞髙宗謂宰臣曰李寶頃因召對詢以北事歴歴如數¶
且以一介脱身還朝陛對無一毫沮懾是必能事者廼¶
授浙西路馬歩軍副總管駐劄平江令與守臣督海州¶
捍禦髙宗問舟㡬何曰堅全可渉風濤者百二十艘兵¶
㡬何曰僅三千皆閩浙弓弩手非正兵也旗幟甲仗亦¶
粗備事急矣臣願亟發賜寶衣帶鞍馬尚方弓刀戈甲¶
及銀絹萬數八月次江隂先遣其子公佐謂曰汝為潛¶
伺敵動静虚實毋誤公佐受命即與将官邊士寜偕徃¶
寶將啓行軍士争言西北風力尚勁迎之非利寶下令¶
<pb:KR2a0032_WYG_370-4b>¶
敢沮大計者斬遂發蘇州大洋行三日風甚惡舟㪚不¶
可収寶忼慨顧左右曰天以是試李寶邪寶心如鐡石¶
不變矣酹酒自誓風即止明日㪚舟復集士寜自密州¶
回得敵耗甚悉且言公佐已挾魏勝得海州寳喜曰吾¶
兒不負乃翁矣士氣百倍趣衆乘機進適大風復作海¶
濤如山寶神色不為動風少殺始縱舟泊抵東海敵已¶
雲合圍海州旌麾數十里寶麾兵登㟁以劒畫地令曰¶
<pb:KR2a0032_WYG_370-5a>¶
此非復吾境力戰與否在汝等因握槊前行遇敵奮撃¶
將士賈勇無不一當十敵出不意亟引去勝出城迎寶¶
奨其忠義勉以共立功名勝感泣乃維舟犒士遣辯者¶
四出招納降附聲振山東豪傑如王世修軰各署旗集¶
義勇争應援多者數萬人寶列名上諸朝檄所部㑹密¶
之膠西命公佐以郡事畀勝與俱發至膠西石臼島敵¶
舟已出海口泊唐島相距僅一山時北風盛寶禱于石¶
臼神俄有風自柂樓中來如鐘鐸聲衆咸奮引舟握刃¶
待戰敵操舟者皆中原遺民遥見寶船紿敵兵入舟中¶
<pb:KR2a0032_WYG_370-5b>¶
使不知王師猝至風駛舟疾過山薄虜鼓聲震疊海波¶
騰躍敵大驚掣矴舉㠶㠶皆油纈彌亘數里風浪捲聚¶
一隅窘束無復行次寶亟命火箭環射箭所中烟熖旋¶
起延燒數百艘火所不及者猶欲前拒寶出壮士躍登¶
其舟短兵撃刺殪之舟中餘所謂簽軍盡中原舊民皆¶
登島垠脱甲歸命以故不殺然倉卒舟不獲艤溺死甚¶
衆俘大漢軍三千餘人斬其帥完顔鄭家奴等六人禽¶
<pb:KR2a0032_WYG_370-6a>¶
倪詢等上于朝獲其統軍符印與文書噐甲糧斛以萬¶
計餘物衆不能舉者悉焚之火四晝夜不滅寶将乘勢¶
席卷公佐切諫以為金主亮方濟淮聞通㤗已䧟得逺¶
失近且有腹背憂乃還軍駐東海視緩急為表裏援遣¶
曹洋輕舟報㨗上喜曰朕獨用李寶果立功為天下倡¶
矣詔奨諭書忠勇李寶四字表其旗幟除静海軍節度¶
使沿海制置使賜金噐玉帶亮聞膠西之敗大怒召諸¶
酋約以三日度江於是内變殺亮向㣲唐島之㨗則亮¶
之死未可期錢唐之危可憂也寳之功亦大矣寳戰具¶
<pb:KR2a0032_WYG_370-6b>¶
精利宰臣陳康伯取其長槍克敵弓弩俾所司為式製¶
之卒贈檢校少保¶
成閔字居仁郉州人靖康初劉韐為真定帥募勇士捍¶
金兵閔在麾下髙宗即位閔領數百騎至揚州㑹上南¶
渡韓世忠追苖傅及襲兀术討范汝為閔皆在戎行又¶
以力戰却敵積功至武功大夫忠州刺史從世忠入見¶
世忠指閔曰臣在南京自謂天下當先使當時見此人¶
<pb:KR2a0032_WYG_370-7a>¶
亦避一頭矣上嘉歎勞勉旋以取海州功擢磁州團練¶
使召見賜袍帶錦帛加贈玉束帶時方與金盟世忠罷¶
兵入為樞密使詔進閔棣州防禦使殿前遊奕軍統制¶
歴遷保寜軍承宣使紹興二十四年拜慶逺軍節度使¶
㝷丁母憂詔起復贈其母鄭國夫人金主亮将敗盟詔¶
閔提禁旅三萬鎮武昌命湖北守漕創砦屋三萬間以¶
待之發折帛米錢茶引共百四十餘萬緡義倉和糶米¶
六十三萬石備軍用仍賜金噐劒甲臨遣之閔至鄂未¶
㡬進屯應城縣八月除湖北京西制置使節制兩路軍¶
<pb:KR2a0032_WYG_370-7b>¶
馬九月兼京西河北招討使十一月詔囬援淮西閔喜¶
於得歸冐雨兼程趨建康士卒多道死朝廷所給犒師¶
物奄歸已不及士卒士卒有怨言閔斬之未㡬除淮東¶
制置使駐鎮江既而言者論諸軍皆聚鎮江恐出敵不¶
意擣上流於是詔閔發鄂州張成華旺軍回駐鄂亮死¶
閔引兵渡江趨揚州及金人自盱眙渡淮北去閔列兵¶
南㟁軍士喏聲相聞金人笑之曰寄聲成太尉有勤䕶¶
<pb:KR2a0032_WYG_370-8a>¶
送時虜氣已奪日虞王師之至委棄戈甲粟米山積諸¶
軍多仰以給惟閔軍多浙人素不食粟死者甚衆閔至¶
泗州奏已克復淮東㝷入朝凡侍從卿監閤門内侍皆¶
有賂遺左正言劉度劾之猶超拜太尉主管殿前司公¶
事㝷復為御史論列罷太尉婺州居住奪慶逺節乾道¶
初聼自便歸湖州㝷詔復節都統鎮江諸軍九年請祠¶
致仕治園第于平江淳熈元年卒年八十一贈開府儀¶
同三司子十一人¶
趙密字㣲叔太原清河人政和四年用材武試崇政殿¶
<pb:KR2a0032_WYG_370-8b>¶
授河北隊将戍燕髙宗以大元帥開府檄統先鋒援京¶
師建炎元年從張俊討任城㓂李昱俊輕騎先行遇伏¶
密奔射斃數人乃脱擢閤門祇候俊置靖勝軍以密統¶
之平賊董青趙萬徐明等累功轉武節郎左軍統領金¶
兵䧟揚州士民隨乘輿渡江衆數萬密露立水濵麾舟¶
濟之苖傅之變破赤心軍于臨平金人犯明州俊遣密¶
及楊沂中與殊死戰敗之進武功大夫陞統制紹興元¶
<pb:KR2a0032_WYG_370-9a>¶
年李成馬進擾江淮俊復遣宻大破之成進皆北遁賜¶
金帶轉親衛大夫康州刺史總管涇原馬歩軍平張莾¶
蕩㝷詔入衛十年金犯亳宿從俊營合肥出西路時水¶
潦暴漲渉六晝夜始逹宿與敵遇敗之明年敵分兵犯¶
滁濠密進撃之且命張守忠以五百騎出全椒縣伏篁¶
竹間敵疑宵遁密乃引兵出六丈河斷其歸路又敗之¶
進中衛協忠大夫和州團練防禦使㝷拜宜州觀察使¶
為龍神衛四廂都指揮使主管侍衛歩軍海㓂朱明暴¶
横密授張守忠方畧曰海與陸異窮之則日月相持非¶
<pb:KR2a0032_WYG_370-9b>¶
策之善要在拊定之耳守忠用其計明降進定江軍承¶
宣使崇信軍節度使以年勞轉太尉拜開府儀同三司¶
明年領殿前都揮指使獻本軍酒坊六十六所積錢十¶
萬緡銀五萬兩助軍用詔奨之上疏告老以萬夀觀使¶
奉朝請隆興二年進少保致仕俄報金復犯淮詔密再¶
為殿前都指揮使初敵聲言航海朝論選從官視舟師¶
撤禁旅防守密不為動迄如所料和議成罷為醴泉使¶
<pb:KR2a0032_WYG_370-10a>¶
乾道元年九月致仕卒年七十一贈少傅¶
劉子羽字彦脩建之崇安人資政殿學士韐之長子也¶
宣和末韐帥浙東子羽以主管機宜文字佐其父破睦¶
賊入主太府太僕簿遷衛尉丞韐守真定子羽辟從事¶
金人入父子相誓死守金人不能㧞而去由是知名除¶
直祕閣京城不守韐死之既免喪除祕閣脩撰知池州¶
以書抵宰相論天下兵勢當以秦隴為根本改集英殿¶
脩撰知秦州未行召赴行在除樞密院檢詳文字建炎¶
三年大将范瓊擁强兵江西召之不來來又不肯釋兵¶
<pb:KR2a0032_WYG_370-10b>¶
知樞密院事張浚與子羽密謀誅之一日命張俊以千¶
兵渡江若備他盗者使皆甲而來因召俊瓊及劉光世¶
赴都堂議事為設飲食食已諸公相顧未發子羽坐廡¶
下恐瓊覺取黄紙趨前舉以麾瓊曰下有敇将軍可詣¶
大理置對瓊愕不知所為子羽顧左右擁置輿中衛以¶
俊兵送獄光世出撫其衆數瓊在圍城中附金人廹二¶
帝出狩状且曰所誅止瓊爾汝等固天子自将之兵也¶
<pb:KR2a0032_WYG_370-11a>¶
衆皆投刃曰諾有㫖分隷御營五軍頃刻而定瓊竟伏¶
誅浚以此竒其材浚宣撫川陜辟子羽參議軍事至秦¶
州立幕府節度五路諸将規以五年而後出師明年除¶
徽猷閣待制金人窺江淮急浚念禁衛寡弱計所以分¶
撓其兵勢者遂合五路之兵以進子羽以非本計争之¶
浚曰吾寧不知此顧今東南之事方急不得不為是耳¶
遂北至富平與金人遇戰不利金人乘勝而前宣撫司¶
退保興州人情大震官屬有建策徙治䕫州者子羽叱¶
之曰孺子可斬也四川全盛敵欲入㓂久矣直以川口¶
<pb:KR2a0032_WYG_370-11b>¶
有鐡山棧道之險未敢遽窺耳今不堅守縱使深入而¶
吾僻處䕫峡遂與闗中聲援不相聞進退失計悔将何¶
及今幸敵方肆掠未逼近郡宣司但當留駐興州外繋¶
闗中之望内安全蜀之心急遣官屬出闗呼召諸将収¶
集㪚亡分布險隘堅壁固壘觀釁而動庶幾猶或可以¶
補前愆而贖後咎奈何乃為此言乎浚然子羽言而諸¶
參佐無敢行者子羽即自請奉命北出復以单騎至秦¶
<pb:KR2a0032_WYG_370-12a>¶
州召諸亡將諸亡將聞命大喜悉以其衆來㑹子羽命¶
呉玠柵和尚原守大㪚闗而分兵悉守諸險塞金人知¶
有備引去明年金人復聚兵來攻再為玠所敗浚移治¶
閬州子羽請獨留河池調䕶諸將以通内外聲援浚許¶
之明年玠以秦鳯經畧使戍河池王彦以金均房鎮撫¶
使戍金州二鎮皆饑興元帥臣閉糴二鎮病之玠彦皆¶
願得子羽守漢中浚乃承制拜子羽利州路經畧使兼¶
知興元府子羽至漢中通商輸粟二鎮遂安除寳文閣¶
直學士是冬金人犯金川三年正月王彦失守退保右¶
<pb:KR2a0032_WYG_370-12b>¶
泉子羽亟移兵守饒風嶺馳告玠玠大驚即越境而東¶
日夜馳三百里至饒風列營拒守金守悉力仰攻死傷¶
山積更募死士由間道自祖溪闗入繞出玠後玠遽邀¶
子羽去子羽不可而留玠同守定軍山玠難之遂西子¶
羽焚興元退守三泉縣從兵不滿三百與士卒取草牙¶
木甲食之遺玠書訣别玠時在仙人闗其愛将楊政大¶
呼軍門曰節使不可負劉待制不然政軰亦舎節使去¶
<pb:KR2a0032_WYG_370-13a>¶
矣玠乃間道㑹子羽子羽留玠共守三泉玠曰闗外蜀¶
之門户不可輕棄復徃守仙人闗子羽以潭毒山形斗¶
㧞其上寛平有水乃築壁壘十六日而成金人已至距¶
營十數里子羽據胡床坐于壘口諸将泣告曰此非待¶
制坐處子羽曰子羽今日死于此敵㝷亦引去自金人¶
入梁洋四蜀復大震張浚欲移潼川子羽遺浚書言已¶
在此金人必不南浚乃止撒離曷由斜谷北去子羽謀¶
邀之於武休不及既回鳯翔遣十人持書旗招子羽子¶
羽盡斬之而留其一縱之還曰為我詔賊欲來即來吾¶
<pb:KR2a0032_WYG_370-13b>¶
有死爾何可招也先是子羽預徙梁洋公私之積至是¶
金人深入餽不繼又腹背為子羽玠所攻死傷十五六¶
疫癘且作亟遁去子羽出師掩撃墮溪澗死者不可勝¶
計餘兵不能自㧞者悉降始金人攻蜀所選士卒千取¶
百百取十戰被重鎧登山攻險每一人前輙二人推其¶
後前者死後者被其甲以進又死則又代之其為必取¶
計如此浚雖衂師卒全蜀子羽之力居多子羽還興元¶
<pb:KR2a0032_WYG_370-14a>¶
四年坐富平之役與浚俱罷㝷為言者所論責授單州¶
團練副使泉州安置新除川陜宣撫副使呉玠始為禆¶
将未知名子羽獨竒之言於浚浚與語大悦使盡䕶諸¶
将至是上疏論子羽之功請納節贖其罪詔聼子羽自¶
便明年復元官提舉江州太平觀張浚還朝議合兵大¶
舉乃請召子羽令諭㫖西師以集英殿脩撰知鄂州未¶
㡬權都督府參議軍事與主管機宜文字熊彦詩同撫¶
諭川陜時呉玠屢言軍前乏糧故令子羽見玠諭指且¶
與都轉運使趙開計事併察邊備虗實以聞時五年冬¶
<pb:KR2a0032_WYG_370-14b>¶
也明年秋與彦詩同還朝子羽言金人未可圖宜益兵¶
屯田以俟機㑹時張浚以淮西安撫使劉光世驕惰不¶
肅密奏請罷之而以其兵屬子羽子羽辭乃以徽猷閣¶
待制知泉州七年淮西酈瓊叛張浚罷相八年御史常¶
同論子羽十罪上批出白州安置趙鼎曰章疏中論及¶
結呉玠事今方倚玠恐不自安同疏再上以㪚官安置¶
漳州十一年樞密使張浚薦子羽復元官知鎮江府兼¶
<pb:KR2a0032_WYG_370-15a>¶
沿江安撫使金人入㓂子羽建議清野淮東之人皆徙¶
鎮江撫以恩信雖兵民雜居無敢相侵者既而金人不¶
至浚問子羽子羽曰異時金人入宼飄忽如風雨今久¶
遲回必有他意蓋金人以柘臯之敗欲急和也未幾果¶
遣使議和復徽猷閣待制秦檜風諫官論罷之復提舉¶
太平觀十六年卒子珙自有傳吏部郎朱松以子熹託¶
子羽子羽與弟子翬䔍教之異時卒為大儒云¶
吕祉字安老建州建陽人宣和初上舎釋褐建炎二年¶
為右正言以論事忤執政通判明州紹興元年盗起湖¶
<pb:KR2a0032_WYG_370-15b>¶
南北為荆湖提刑祉既至招捕有方踰年盗平進直祕¶
閣㝷召赴行在淮南宣撫使韓世忠將出師辟祉議軍¶
事除直徽猷閣充參議官辭不行三年陞直龍圖閣知¶
建康府祉到官與通判府事呉若安撫司凖備差遣陳¶
充共議作東南防守利便三卷上之大畧謂立國於東¶
南者當聯絡淮甸荆屬之勢今臨安僻在海隅移蹕江¶
上然後可以繋南北離㪚之心四年冬金人攻淮江左¶
<pb:KR2a0032_WYG_370-16a>¶
戒嚴獨韓世忠統鋭卒在髙郵金既䧟漣水破山陽盱¶
眙遂犯承州祉上章言宜遣兵為世忠援既而援兵不¶
至世忠退保鎮江祉再上年置江北於度外非命帥宣¶
撫兩淮之意且恐失中原心唯當急遣諸将且乞親御¶
六師庶㡬上下協心可以不戰而勝於是降詔親征車¶
駕至平江金人退師五年召為中書門下省檢正諸房¶
文字㝷除兵部侍郎兼户部侍郎給事中六年遷刑部¶
侍郎都督府參議軍事俄遷吏部侍郎劉豫分道入㓂¶
時車駕駐平江或請回臨安且令守江防海祉獨抗言¶
<pb:KR2a0032_WYG_370-16b>¶
士氣當振賊鋒可挫不可遽退以示弱劉麟衆十萬已¶
次濠夀劉光世在合肥欲移屯太平州軍已行乃命祉¶
馳徃軍前督其還七年遷兵部尚書陞督府參謀軍事¶
徃淮西撫諭諸軍浚以劉光世持不戰之論罷之乃命¶
行營左䕶軍前統制王徳為都統制又以統制官酈瓊¶
為之副瓊與徳素不協祉還朝瓊與徳交訟于都督府¶
及御史臺乃命徳還建康以其軍隷督府八月復命祉¶
<pb:KR2a0032_WYG_370-17a>¶
徃廬州節制之祉至廬州瓊等復訟徳祉諭之曰若以¶
君等為是則大相誑然張丞相但喜人向前儻能立功¶
雖有大過亦闊畧况此小嫌乎當力為諸公辨之保無¶
他慮瓊等感泣事小定祉乃密奏乞罷瓊及統制官靳¶
賽兵權其書吏漏語於瓊瓊令人遮祉所遣郵置盡得¶
祉所言大怨怒㑹朝庭命張浚為淮西宣撫使置司盱¶
眙楊存中為淮西制置使劉錡為副置司廬州召瓊赴¶
行在瓊懼遂叛諸将晨謁祉坐定瓊䄂出文書示中軍¶
統制官張璟曰諸兵官有何罪呂統制乃以如許事聞¶
<pb:KR2a0032_WYG_370-17b>¶
之朝廷邪祉見之大驚欲返走不及為瓊所執璟及兵¶
馬鈐轄喬仲福統制劉永衡友死之瓊遂率金軍四萬¶
人渡淮降劉豫擁祉次三塔距淮三十里祉下馬曰劉¶
豫逆臣我豈可見之衆逼祉上馬祉罵曰死則死於此¶
又語其衆曰劉豫逆臣爾軍中豈無英雄乃隨酈瓊去¶
乎衆頗感動凡千餘人環立不行瓊恐揺動衆心急策¶
馬先渡祉遇害時有得祉括髪之帛歸呉中者其妻呉¶
<pb:KR2a0032_WYG_370-18a>¶
氏持帛自縊以狥塟聞者哀之慶元間詔立廟賜額以¶
旌其忠云¶
胡世將字承公常州晉陵人宿之曾孫登崇寜五年進¶
士第范汝為㓂閩以世將為監察御史福建路撫諭使¶
入境韓世忠已平賊遷尚書右司員外郎又遷起居郎¶
遷中書舎人賜三品服兼脩政局坐言者落職奉祠未¶
㡬除徽猷閣待制知鎮江府入為禮部侍郎改刑部出¶
知洪州兼江西安撫制置使屬建昌兵變殺守卒嬰城¶
以叛世將以便宜發兵討平之除兵部侍郎復知鎮江¶
<pb:KR2a0032_WYG_370-18b>¶
未㡬召為給事中兼侍講直學士院復遷兵部侍郎㝷¶
以樞宻直學士出為四川安撫制置使兼知成都府宣¶
撫呉玠以軍無糧奏請踵至世將既被命入境約玠㑹¶
議蜀之饟運遡嘉陵江千餘里半年始逹於是奏用轉¶
般摺運之法軍儲稍充公私便之紹興九年玠卒以世¶
將為寳文閣學士宣撫川陜時闗陜初復朝廷分軍移¶
屯熈秦鄜延諸道明年夏金人䧟同州入長安諸路皆¶
<pb:KR2a0032_WYG_370-19a>¶
震蜀兵既分聲援㡬絶乃遣大將呉璘田晟出鳯翔郭¶
浩出奉天楊政由赤谷歸河池不數日璘㨗于石壁及¶
扶風金人逡廵不敢度隴分屯之軍得全師而還詔除¶
端明殿學士十一年秋朝廷復用兵㑹母喪命起復遂¶
復隴州破岐下諸屯又取華虢兵威稍振未㡬瘍發於¶
首除資政殿學士致仕恩數視僉書樞密院事卒五年¶
十八命有司給塟事¶
鄭剛中字亨仲婺州金華人登進士甲科累官為監察¶
御史遷殿中侍御史剛中由秦檜薦于朝檜主和議剛¶
<pb:KR2a0032_WYG_370-19b>¶
中不敢言移宗正少卿請去不許改秘書少監金歸侵¶
疆檜遣剛中為宣諭司參謀官及還除禮部侍郎復遣¶
剛中為川陜宣諭使諭諸將罷兵㝷充陜西分畫地界¶
使金使烏陵贊謨入境欲盡取階成岷鳯秦商六州剛¶
中力爭不從又欲姑取商秦於大㪚闗立界剛中又堅¶
不從繼除川陜宣撫副使兀术遣人力求和尚原剛中¶
恐敗和好以和尚原自紹興四年後不係呉玠地分於¶
<pb:KR2a0032_WYG_370-20a>¶
是割秦商之半棄和尚原以與金朝廷命剛中去陜字¶
為四川宣撫副使剛中治蜀頗有方畧宣撫司舊在綿¶
閬間及胡世將代呉玠就居河池饋餉不繼剛中奏利¶
州在潭毒闗内與興洋諸闗聲援相接乞移司利州自¶
是省費百萬剛中始至即欲移屯一軍大將楊政不從¶
呼政語之曰剛中雖書生不畏死聲色俱厲政即聼命¶
都統每入謁必庭參然後就坐呉璘陞檢校少師來謝¶
語閽吏乞講鈞敵之禮剛中曰少師雖尊猶都統制耳¶
儻變常禮是廢軍容行禮如故奏蠲四川雜征又請減¶
<pb:KR2a0032_WYG_370-20b>¶
成都府路對糴及宣撫司激賞錢時剛中於階成二州¶
營田抵秦州界凡三千餘頃嵗収十八萬斛先是川口¶
屯兵十萬分隷三大將呉璘屯興州楊政屯興元府郭¶
浩屯金川皆建帥節而統制官知成州王彦知階州姚¶
仲知西和州程俊知鳯州楊從儀亦領沿邊安撫剛中¶
請分利州為東西路以興元府利閬洋巴劒州大安軍¶
七郡為東路治興元命政為安撫以興階成西和文隴¶
<pb:KR2a0032_WYG_370-21a>¶
鳯七州為西路治興州命璘為安撫而命浩為金房開¶
達州安撫諸禆將領安撫者皆罷從之弛䕫路酒禁復¶
利州錢監為紹興監時軍已罷移屯内郡剛中言逐路¶
各有漕司督漕宜罷從之秦檜怒剛中在蜀專擅令侍¶
御史汪勃奏置四川財賦總領官以趙不棄為之不隷¶
宣撫司不棄牒宣撫司剛中怒由是有隙不棄頗求剛¶
中隂事言於檜檜陽召不棄歸因召剛中剛中語人曰¶
孤危之迹獨賴上知之耳檜聞愈怒遂罷青桂陽軍居¶
住再責濠州團練副使復州安置再徙封州卒¶
<pb:KR2a0032_WYG_370-21b>¶
論曰自紹興和議成材武善謀之士無所用其力若王¶
友直之矯制起兵李寶之立功膠西成閔趙密皆足以¶
斬將搴旗劉子羽轉戰屢勝吕祉不從劉豫胡世將鄭¶
剛中威震巴蜀皆中道以殁是以知宋不克興復也¶
　宋史卷三百七十¶
