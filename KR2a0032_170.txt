# -*- mode: mandoku-view -*-
#+TITLE: 宋史
#+DATE: 2018-03-31 09:03:35.107365
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷一百七十
<pb:KR2a0032_WYG_170-1a>¶
欽定四庫全書¶
　宋史巻一百七十¶
元中書右丞相總裁托克托等修¶
¶
　職官志第一百二十三¶
¶
職官十(雜制)¶
¶
　　　　賛引　導従　賜　　食邑　實封(使職宫觀)贈官　叙封　致仕　䕃補　¶
賛引¶
舊中書門下翰林學士御史中丞並緋衣雙引仍傳呼¶
(開寳中學士止令一吏前導亦罷傳呼唯謝恩初上日雙引傳呼云)使相僕射兩省五品¶
<pb:KR2a0032_WYG_170-1b>¶
已上一吏前引(樞宻使兼相者二吏不賛引大中祥符五年止令於本㕔賛引不帶相入副使)¶
(止令本院紫衣吏前賛引之)淳化四年令東宫三少尚書丞郎入朝¶
以緋衣吏前導並通官呵止二品已上用朝堂驅使官¶
餘用本司驅使官宰臣親王仍令紫衣二吏引馬¶
導従¶
中書樞宻宣徽院御史臺開封府金吾司皆有常従景¶
徳三年詔諸行尚書文眀殿學士資政殿大學士給従¶
<pb:KR2a0032_WYG_170-2a>¶
七人學士承節六人給事諫議舎人五人諸司三品四¶
人於開封府金吾司差借每季代之中書先差金吾従¶
人自今亦令参用開封府散従官宰臣参知政事僕射¶
御史大夫中丞知雜皆通官呵止行人(淳化四年令東宫三少尚書丞)¶
(郎並通官呵止)大中祥符五年以羣官導従不合品式命翰林¶
學士李宗諤龍圗直學士陳彭年與禮官詳定宗諤等¶
請自今除中書樞宻宣徽使御史中丞知雜御史金吾¶
并攝事清道如舊制呵導外僕射巳上及三司使知開¶
封府止四節尚書文明殿學士資政殿大學士三節丞¶
<pb:KR2a0032_WYG_170-2b>¶
郎巳上三司副使兩節大兩省卿監一節小兩制御史¶
郎中貟外諸司四品三司開封府判官推官二人前行¶
引不得過五歩合於金吾借従人者以諸軍剰貟代之¶
又外任節制知州都監従軍士七十人通判十五人防¶
團事知州都監五十人通判十人(河北河東陕西見泊兵處節鎮知州都監)¶
(百人防團軍事知州都監七十人)轉運使三十人(咸平二年䛇節度觀察防團刺史或别鎮)¶
(他鎮其給使者止令本使給之景徳六年令牧守以州兵隨行者以一年為限)副使二十五人¶
<pb:KR2a0032_WYG_170-3a>¶
提㸃刑獄官亦給軍士副留守節度行軍副使留守兩¶
使判官給散従官十五人小尹掌書記支使防禦團練¶
副使兩使推官十人兩浙推官防團軍事判官推官軍¶
監判官七人錄事諸曹給承符人縣令簿尉手力弓手¶
其代還者給人護送有差¶
賜六¶
　劍履上殿　　詔書不名　　賛拜不名¶
　入朝不趨　　紫金魚袋　　緋魚袋¶
<pb:KR2a0032_WYG_170-3b>¶
右升朝官該恩着綠二十周年賜緋魚袋着緋及¶
¶
¶
二十周年賜紫金魚袋(特㫖者係臨時指揮)¶
¶
食邑¶
　一萬戸　　八千戸　　七千戸　　六千戸¶
　五千戸　　四千戸　　三千戸　　二千戸¶
　一千戸　　七百戸　　五百戸　　四百戸¶
　三百戸　　二百戸¶
¶
右宰相親王樞宻使經恩加一千戸兩府使相節¶
¶
<pb:KR2a0032_WYG_170-4a>¶
度使七百戸宣徽三司使觀文殿大學士以下至¶
¶
¶
直學士文臣侍郎武臣觀察使宗室正任以上皇¶
¶
¶
子上将軍駙馬都尉加五百戸宗室大將軍以上¶
¶
¶
加四百戸知制誥待制并文臣少卿監武臣諸司¶
¶
¶
副使宗室副率以上并承制崇班軍貟等初該恩¶
¶
¶
加三百戸承制崇班軍貟再該恩二百戸二千戸¶
¶
¶
以上雖有加例縁無定法親王重臣特加有至萬¶
¶
¶
戸者¶
¶
食實封¶
<pb:KR2a0032_WYG_170-4b>¶
　一千戸　　八百戸　　五百戸　　四百戸¶
　三百戸　　二百戸　　一百戸¶
¶
右宰臣親王樞宻使經恩加四百戸兩府使相節¶
¶
¶
度宣徽使皇子上将軍并宗室駙馬都尉任觀察¶
¶
¶
使已上加三百戸觀文殿學士并宗室正任巳上¶
¶
¶
騎都尉加二百戸武臣崇班宗室副率已上加一¶
¶
¶
百戸五百戸已上雖有加例縁無定法親王重臣¶
¶
<pb:KR2a0032_WYG_170-5a>¶
有特加至數千戸者¶
¶
三朝志云檢校兼試官之制撿校則三師三公僕射尚¶
書散騎常侍賔客祭酒卿監諸行郎中貟外郎之類兼¶
官則御史大夫中丞侍御殿中監察御史試秩則大理¶
司直評事祕書省校書郎凡武官内職軍職及刺史巳¶
上皆有檢校官兼官内殿崇班初授檢校祭酒兼御史¶
大夫三班及吏職蕃官諸軍副都頭加恩初授檢校太¶
子賔客兼監察御史自此累加焉(前軍都指揮使止於司徒軍都指揮使忠)¶
(佐馬歩都頭止於司空親軍都虞候忠佐副都頭以上止於僕射諸軍指揮使止於吏部尚書其官止若遇恩)¶
<pb:KR2a0032_WYG_170-5b>¶
(例則或加階爵功臣)幕職初授則試校書郎再任如至兩使推官¶
則試大理評事掌書記支使防禦團練判官已上試大¶
理司直評事又加則兼監察御史亦有至檢校貟外郎¶
已上者行軍副使皆檢校貟外已上朝官階勲髙遇恩¶
亦有加檢校官郎中則卿監少監貟外郎則郎中太常¶
博士已下則貟外郎並無兼官其解褐評事校書郎正¶
字寺監主簿助教者謂之試銜有選集同出身例¶
<pb:KR2a0032_WYG_170-6a>¶
使職兼領者親祀南郊則有大禮禮儀儀仗鹵簿橋道¶
頓遞五使籍田泰山封禪汾隂奉祀㳟上寳冊南郊恭¶
謝皆如之自餘行禮或止有大禮禮儀使(建隆中南郊置儀仗都部)¶
(署副都署)經始大禮則有經度制置使副巡幸有行宫都部¶
署行宫有三司使副使判官行宫使都監(舊南郊止有御營使咸平)¶
(中置行宮使)又有車駕前後行宫四面闌前收後郊壇巡檢¶
巡闌儀仗勾當編排鹵簿其百司皆有行在之名(舊巡幸百)¶
(司皆稱隨駕大中祥符初並同行在某司)京師居留則有大内都部署皇城¶
都㸃檢廵檢及增新舊巡檢(大閱亦置)征行則有招討使招¶
<pb:KR2a0032_WYG_170-6b>¶
安使(或云捉賊招安安撫使名者)排陣使都監前軍先鋒大陣行營¶
壕砦頭車洞子招收部署鈐轄都監䇿應之名(又有拐子馬無)¶
(地名馬選武幹者别領之)親征則冠以駕前之號㢘訪民瘼則有巡¶
撫大使副大使安撫使副使都監採訪使副使(或官卑者止云)¶
(巡撫安撫無使字)加禮外國則有國信接伴送伴使副吊祭大¶
師若是又有翻譯經潤文使(宰相為使以翰林學士為潤文官)伸逹寃¶
濫則有理檢使勸課農桑則有勸農使講脩馬政則有¶
<pb:KR2a0032_WYG_170-7a>¶
羣牧制置使最後明堂祫饗置五使如南郊其一時特¶
置者則各具志傳或臨事更制者事畢即停内外名務¶
繁細者猶不具載¶
叙階之法開府儀同三司至將仕郎為文散官驃騎大¶
将軍至陪戎副尉為武散官(太平興國元年改正議大夫為正奉通議大夫為朝)¶
(奉朝議郎為朝奉承議郎為承直奉議郎為奉直宣議郎為通直)京朝官幕職自将仕¶
郎至朝奉郎每加五階至朝散大夫已上毎加一階朝¶
散銀青者湏巳服緋紫者入令錄判司簿尉毎加一階¶
并募職計考當服緋紫者皆奏加朝散銀青階諸司使¶
<pb:KR2a0032_WYG_170-7b>¶
已上如使額髙者加金紫階内殿崇班初授則銀青階¶
(三班軍職使職遇恩檢校兼官並除銀青階)丁憂者起復使相則授雲麾将¶
軍(使相仍加金吾上将軍同正節度使大将軍同正留後以下無之)其胥吏掌事而至¶
衣緋者則授㳺擊将軍千牛備身則授陪戎副尉巳上¶
改賜功臣勲官自上柱國至武騎尉五代以來初叙勲¶
官即授柱國淳化元年詔自今京官幕職州縣官始武¶
騎尉朝官始騎都尉三班及軍貟吏職經恩並授武騎¶
<pb:KR2a0032_WYG_170-8a>¶
尉又詔古之勲爵悉有職奉之䕃贖宜以今之所授與¶
散官等不得用以䕃勲封爵之差唐制王食邑五千戸¶
郡王國公三千戸開國郡公二千戸縣公千五百戸縣¶
侯千戸伯七百戸子五百戸男三百戸又有食實封者¶
戸給縑帛每賜爵遞加一級唐末及五代始有加邑特¶
戸而罷去實封之給又去縣公之名封侯以郡宋初沿¶
其制文臣少監少卿以上武臣副率以上内職崇班以¶
上有封爵丞郎學士刺史大将軍諸司使以上有實封¶
但以增戸數為差不係爵級邑過其爵則并進爵焉止¶
<pb:KR2a0032_WYG_170-8b>¶
於郡公每加食邑自千戸至二百戸實封自六百戸至¶
百戸親王重臣或特加有踰千戸者(郡公食邑有累加至萬餘實封至數)¶
(千户者)皇屬特封郡公縣公或贈侯者無開國字(侯亦在開國郡)¶
(公之上)又采秦制賜爵曰公士(端拱二年賜諸州髙年一百二十七人爵公士景徳)¶
(中福建民有擒獲强盗者當授鎮将以逺俗非所樂並賜公士自後率為例)功臣者唐開元¶
間賜號開元功臣代宗時有寳應功臣徳宗時有奉天¶
定難元従功臣之號僖宗将相多加功臣羙名五代寖¶
<pb:KR2a0032_WYG_170-9a>¶
増其制宋初因之凡宣制而授者多賜焉参知政事樞¶
宻副使刺史以上階勲髙者亦賜之中書樞宻則推忠¶
協謀親王則崇仁佐運餘官則推誠保徳翊戴掌兵則¶
忠果雄勇宣力外臣則純誠順化宰相初加即六字餘¶
並四字其累加則二字中書樞宻所賜若罷免或出鎮¶
則改之其諸班直将士禁軍則賜拱衛翊衛等號遇恩¶
累加但改其名不過兩字¶
宫觀¶
宋制設祠祿之官以佚老優賢先時貟數絶少熙寧以¶
<pb:KR2a0032_WYG_170-9b>¶
後乃増置焉在京宫觀舊制以宰相執政充使或丞郎¶
學士以上充副使兩省或五品以上為判官内侍官或¶
諸司使副(政和改武臣官制以使為大夫以副使為郎)為都監又有提舉提¶
㸃主管其戚里近屬及前宰執留京師者多除宮觀以¶
示優禮時朝廷方經理時政患疲老不任事者廢職欲¶
悉罷之乃使任宫觀以食其祿王安石亦欲以此處異¶
議者遂詔宫觀母限貟並差知州資序人以三十月為¶
<pb:KR2a0032_WYG_170-10a>¶
任又詔杭州洞霄宫亳州明道宫華州雲臺觀建州武¶
夷觀台州崇道觀成都玉局觀建昌軍仙都觀江州太¶
平觀洪州玉隆觀五嶽廟自今並依嵩山崇福宫舒州¶
靈仙觀置管幹或提舉提㸃官奉給大兩省卿監及職¶
司資序人視小郡知州知州資序人視小郡通判武臣¶
倣此四年詔宫觀嶽廟留官一貟餘聽如分司致仕例¶
従便居住六年詔卿監職司以上提舉餘官管幹又有¶
以京官為幹當者又詔年六十以上者乃聽差毋過兩¶
任又䛇兼用執政恩例者通不得過三任元豐中王安¶
<pb:KR2a0032_WYG_170-10b>¶
石以右僕射觀文殿大學士為集禧觀使吕公著韓維¶
以資政殿學士兼侍讀仍提舉中太一宫兼集禧觀公¶
事元祐間馮京以觀文殿學士梁燾以資政殿學士為¶
中太一宫醴泉觀使范鎮落致仕以端眀殿學士提舉¶
中太一宫兼集禧觀公事三年詔橫行使副無兼領者¶
許兼宫觀一處六年詔橫行狄諮宋球既領皇城司罷¶
提㸃醴泉觀元符元年髙遵固年八十一乞再任宫觀¶
<pb:KR2a0032_WYG_170-11a>¶
髙遵禮年七十六乞再任亳州太清宫又従其再任之¶
請以待遇宣仁親屬故也大觀元年趙挺之以觀文殿¶
大學士為祐神觀使政和六年詔措置宫觀如萬壽醴¶
泉近百貟更不立額靖康元年詔内外官見帶提舉主¶
管神霄玉清萬壽宫並罷大抵祠舘之設均為佚老優¶
賢而有内外之别京祠以前宰相見任使相充使次充¶
提舉餘則為提㸃為主管皆隨官之髙下處以外祠選¶
人為監嶽廟非自陳而朝廷特差者如黜降之例紹興¶
以来士大夫多流離困厄之餘未有闕以處之於是許¶
<pb:KR2a0032_WYG_170-11b>¶
以承務郎以上權差宫觀一次續又有選人在部無闕¶
可入與破格嶽廟者亦有以宰執恩例陳乞而與之者¶
月破供給(非責降官並月破供給依資序降二等支)理為資任意至厚也然¶
初将以撫安不調之人末乃重僥求泛與之弊於是臣¶
僚交章欲罷供給以絶干請變理任以抑僥倖嚴按格¶
以去泛濫上並従之自是以後稍復祖宗條法之舊又¶
有年及七十耄昏不堪牧養而不肻自陳宫觀者復申¶
<pb:KR2a0032_WYG_170-12a>¶
眀舊法著為定令以律之(舊制六十巳上知州資序人本部長官體量精神不致昏)¶
(昧堪釐務者許差一任兼用執政官陳乞者加一任紹興二十二年臣僚言郡守之職其任至重昨朝廷以年)¶
(及七十令吏部與自陳宫觀乞将前項指揮永為著令従之)葢不當請而請則冗瑣¶
者流競竊優閑廩稍或當請而不請則知進而不知退¶
識者羞焉一祠舘之與奪不可不謹如是故重内祠専¶
使職所以崇大臣之體貌一次以定法再任以示恩(紹熙)¶
(五年慶壽赦應文武臣宫觀嶽廟巳滿不應再陳者該今來慶壽恩年八十巳上特許更陳一次)京官¶
以上二年選人三年凡待庶僚者皆於優厚之中寓閑¶
制之意焉¶
<pb:KR2a0032_WYG_170-12b>¶
贈官¶
建隆巳來凡有恩例文武朝官諸司使副禁軍及蕃方¶
馬歩都指揮使以上父亡皆贈官親王贈三官可贈者¶
贈二官追加大國皇屬近親如之追加封爵服踈及諸¶
親之服近者贈一官宰相樞宻使贈一官使相参知政¶
事樞宻副使尚書已上三司使節度使留後觀察使統¶
軍上將軍内臣任都知副都知者贈一官此皇族及臣¶
<pb:KR2a0032_WYG_170-13a>¶
僚薨卒贈官之法也其官秩未至而因勲舊褒錄或沒¶
王事雖卑秩皆贈官加等者並係臨時取㫖至於母后¶
后族臣僚錄其先世各有等差太皇太后皇太后皇后¶
並贈三世媫妤二世貴人止贈其父而已宰相三師三¶
公王尚書令中書令侍中樞宻使副知院同知院事参¶
知政事宣徽使簽書同簽書樞宻院事觀文殿大學士¶
節度使並贈三世東宫三師僕射留守節度使三司使¶
觀文殿學士資政殿大學士並贈二世餘官或見任或¶
致仕並贈一世有兄弟同贈者贈官加一等父在止一¶
<pb:KR2a0032_WYG_170-13b>¶
資文臣有出身贈至袐書監無出身至光祿卿武臣至¶
金吾衛上将軍止凡贈官至三世者初贈東宫三少次¶
東宫三太次三公次中書令次尚書令次封小國自小¶
國升次國自次國升大國已大國者移國名而已(亦有不移)¶
(者)若祖父舊官已髙者自従舊官加贈凡追封不得至¶
王爵兩省官及待制大卿監諸衛上将軍觀察使正任¶
防禦使遥郡觀察使景福殿使客省使若子見任或父¶
<pb:KR2a0032_WYG_170-14a>¶
曾任此官並贈至三公止父子官俱不至者文臣贈至¶
諸行尚書止武臣贈至節度使諸衛上将軍止若父曾¶
任中書樞宻使使相節度使并一品官者無止限待制¶
已上持服經恩服闋亦許封贈尚藥奉御至醫官使曽¶
任文資許換南班官司天監官贈不得過大卿監仍不¶
許任南班官凡贈至正郎許以所贈官換朝散大夫階¶
大卿監以上許換銀青階贈至二世者即除朝散大夫¶
階三世則金紫階(咸平四年詔舎人院詳定知制誥李宗諤等請追贈三世如舊其東宫一)¶
(品以下雖曽任宰相止従本品文武羣臣功隆位極者特恩追封王爵亦如舊若因子孫封贈雖任将相並不)¶
<pb:KR2a0032_WYG_170-14b>¶
　許封王仍雖歴品而贈勿得超越従之(宰相初拜有即贈三世者其後簽書樞宻以上皆即時贈他官湏經)¶
(恩學士及刺史以上内侍都知押班皆中書奉行餘則有司奏請)¶
叙封¶
唐制視本官階爵建隆三年詔定文武羣臣母妻封號¶
太皇太后皇太后皇后曾祖母祖母母並封國太夫人¶
諸妃曾祖母祖母母並封郡太夫人媫妤祖母母並封¶
郡太君貴人母封縣太君宰相使相三師三公王侍中¶
<pb:KR2a0032_WYG_170-15a>¶
中書令(舊有尚書令)曾祖母祖母母封國太夫人妻國夫人¶
樞宻使副知院同知参知政事宣徽節度使曾祖母祖¶
母母封郡太夫人妻郡夫人簽書樞宻院事曾祖母祖¶
母母封郡太君妻郡君同知樞宻院以上至樞宻使参¶
知政事再經恩及再除者曽祖母祖母母加國太夫人¶
三司使祖母母封郡太君妻郡君東宫三太文武二品¶
御史大夫六尚書兩省侍郎太常卿留守節度使諸衛¶
上将軍嗣王郡王國公郡公縣公母郡太夫人妻郡夫¶
人常侍賔客中丞左右丞侍郎翰林學士至龍圗閣直¶
<pb:KR2a0032_WYG_170-15b>¶
學士給事中諌議大夫中書舎人卿監祭酒詹事諸王¶
傅大将軍都督中都䕶副都䕶觀察留後觀察使防禦¶
使團練使並母郡太君妻郡君庶子少卿監司業郎中¶
京府少尹赤縣令少詹事諭徳将軍刺史下都督下都¶
䕶家令率更令僕母封縣太君妻縣君其餘升朝官巳¶
上遇恩並母封縣太君妻縣君雜五品官至三任與叙¶
封官當叙封者不復論階爵致仕同見任亡母及亡祖¶
<pb:KR2a0032_WYG_170-16a>¶
母當封者並如之父亡無嫡繼母聽封所生母伎術官¶
不得叙封自宰相及簽書樞宻院叙封與三世同他官¶
惟品至者即時擬封餘皆俟恩乃封咸平四年従舎人¶
院詳定羣臣母妻所封郡縣依本姓望封(天禧元年令文武升朝官)¶
(無嫡母者聽封生母曽任升朝而致仕即許叙封令給諫舎人母並封郡太君妻郡君四年又令翰林學士至)¶
(龍圗閣直學士如給舎例)封贈之典舊制有三代二代一代之等因¶
其官之髙下而次第焉凡初除及每遇大禮封贈三代¶
者太師太傅太保左右丞相少師少傅少保樞宻使開¶
府儀同三司知樞宻院事参知政事同知樞宻院事樞¶
<pb:KR2a0032_WYG_170-16b>¶
宻副使簽書樞宻院事凡遇大禮封贈三代者節度使¶
三代初封曾祖朝散郎父朝請郎(簽書樞宻院事降一等謂如父與朝散郎)¶
(之類)凡封父祖係武臣者視文武臣封贈對換格封贈一¶
代亦如之初贈曾祖太子少保祖太子少傅父太子少¶
師封贈曽祖母祖母母妻國夫人(執政官簽書樞宻院事郡夫人)凡遇¶
大禮封贈二代者太子太師太子太傅太子太保特進¶
觀文殿太學士太子少師太子少傅太子少保御史大¶
<pb:KR2a0032_WYG_170-17a>¶
夫觀文殿學士資政保和殿大學士金紫光祿大夫銀¶
青光祿大夫光祿大夫左右金吾衛上将軍左右衛上¶
將軍二代初封祖通直郎父奉議郎初贈祖朝奉郎父¶
朝散郎封贈祖母母妻郡夫人(觀文殿學士資政保和殿太學士並淑人)凡¶
遇大禮封贈一代者文臣通直郎以上武臣脩武郎以¶
上一代初封贈父文臣承事郎武臣内侍伎術官将校¶
並忠訓郎母妻孺人¶
凡文臣贈官¶
通直郎以上(寺監官以上未升朝者雜壓在通直郎之上同)每贈兩官至奉直¶
<pb:KR2a0032_WYG_170-17b>¶
大夫一官(有出身不贈奉直大夫中散大夫)太子太師太子太傅太子¶
太保特進觀文殿太學士太子少師太子少傅太子少¶
保御史大夫觀文殿學士資政保和殿大學士六曹尚¶
書金紫光祿大夫銀青光祿大夫光祿大夫翰林學士¶
承㫖翰林學士資政保和端眀殿學士龍圗天章寳文¶
顯謨徽猷敷文閣學士左右散騎常侍權六曹尚書御¶
史中丞開府尹六曹侍郎樞宻直學士龍圗天章寳文¶
<pb:KR2a0032_WYG_170-18a>¶
顯謨徽猷敷文閣直學士每贈三官至奉直大夫二官¶
至通議大夫一官(有出身人不贈奉直中散大夫)¶
凡文武臣封贈對換(諸文武臣封贈對換以所加官凖格對換並聽従髙)¶
承事郎換忠訓郎宣義郎換従義秉節郎宣教郎換訓¶
武脩武郎通直郎換武義武翼郎奉義郎換武節武略¶
武經郎承議郎換武功武徳武顯郎朝奉郎換武義武¶
翼大夫朝散郎換武節武略武經大夫朝請郎換武功¶
武徳武顯大夫朝奉大夫換遥郡刺史朝散大夫換遥¶
郡團練使朝請大夫換遥郡防禦使奉直朝議大夫換¶
<pb:KR2a0032_WYG_170-18b>¶
刺史中散中奉大夫換團練使中大夫換防禦使太中¶
大夫通議通奉大夫換觀察使正議正奉宣奉大夫換¶
承宣使光祿大夫銀青金紫光祿大夫換節度使¶
凡文武官父任承直郎以下贈官¶
承直郎留守節察判官留守府判官節度判官承議郎¶
儒林郎支掌防團判官節度掌書記觀察支使防禦判¶
官團練判官奉議郎文林郎従事郎従政郎兩使初等¶
<pb:KR2a0032_WYG_170-19a>¶
職官令錄留守推官觀察推官軍事判官軍事推官司¶
錄参軍錄事参軍團練推官軍監判官防禦判官縣令¶
通直郎脩職郎知令錄知司錄参軍知録事参軍縣丞¶
宣教郎迪功郎判司簿尉軍巡判官司理参軍司法参¶
軍司户参軍主簿縣尉宣義郎¶
致仕¶
凡文武朝官内職引年辭疾者多增秩従其請或加恩¶
其子孫乾徳元年太子太師致仕侯益來預郊祀太祖¶
優待之因䛇曰羣臣列位自有通䂓舊徳來朝所宜加¶
<pb:KR2a0032_WYG_170-19b>¶
禮且表優賢之意用敦尚齒之風自今一品致仕官曾¶
帶平章事者每遇朝會宜綴中書門下班二年令藩鎮¶
帶平章事求休致者亦如之咸平五年詔文武官年七¶
十一以上求退者許致仕因疾及有贓犯者聽従使牧¶
伯内職三班皆換環衛幕職州縣外官景徳元年三月¶
詔三班使臣七十以上視聽未衰者與釐務其老昧不¶
任及年七十五以上者借職授支郡上佐奉職殿直授¶
<pb:KR2a0032_WYG_170-20a>¶
節鎮上佐不願者聽歸鄊里凡升朝官遇慶恩父在者¶
授致仕官其不在者文官始大理評事武官始副率再¶
經恩累加焉祖在而求回授者亦聽皆不給奉亦有子¶
居要近加賜章服者天聖眀道間貟外郎已上致仕者¶
錄其子試祕書省校書郎三丞已上為太廟齋郎無子¶
聽降等官其嫡孫若弟侄一景祐三年詔曰致仕官舊¶
皆給半奉而未嘗為顯官者或貧不能自給豈所以遇¶
髙年養㢘恥也其大兩省太卿監正刺史閤門使已上¶
致仕者自今給奉並如分司官例仍嵗時賜羊酒米麫¶
<pb:KR2a0032_WYG_170-20b>¶
令所在長吏常加存問其後又許致仕官子孫免選除¶
近官四年臣僚有請致仕未及錄其子孫而遽亡者命¶
既出輔臣皆謂法官追收仁宗憫之竟官其後侍御史¶
知雜事司馬池言文武官年七十以上不自請致仕者¶
許御史臺紏劾以聞慶厯中權御史中丞賈昌朝又言¶
臣僚年七十而筋力衰者並優與改官致仕雖七十而¶
未哀及别有功狀朝廷固留任使者勿拘此令在京若¶
<pb:KR2a0032_WYG_170-21a>¶
尚書工部侍郎俞獻卿少府監畢世長太常少卿李孝¶
若尚書駕部郎中李士良在外若給事中盛京光祿卿¶
王盤太常少卿張傚尚書兵部郎中張億皆耄昏不可¶
任事並請除致仕詔在京者令中書體量在外者下諸¶
處曉諭之皇祐中知諫院包拯吴奎亦言願令御史臺¶
監察年七十已上移文趨其請老不即自陳者直除致¶
仕朝廷未行奎復言國家謹禮法以維君子明威罰以¶
御小人君子所顧者禮法也小人所畏者威罰也繇文¶
武二選為士大夫是皆君子之地也儻不以禮法待之¶
<pb:KR2a0032_WYG_170-21b>¶
則是廢名器而輕爵祿七十致仕學者所知而臣下引¶
年自陳分之常也人君好賢樂善而留之仁之至也自¶
三代以來用此以塞貪墨聳㢘隅近者句希仲陸軫等¶
皆以年髙特與分司初欲風動羣臣而在位殊未有引¶
去者是臣言未效也詳請前奏施行於是䛇少卿監以¶
下年七十不任釐務者外任令監司在京委御史臺及¶
所屬以狀聞嘗任舘閣臺諫官及提㸃刑獄者令中書¶
<pb:KR2a0032_WYG_170-22a>¶
裁處待制巳上能自引年則優加恩禮然是時言事之¶
人競欲擊劾大臣有髙年者俱不自安仁宗手詔曰老¶
臣朕之所眷禮也進退體貌恩意豈不有異哉凡嘗預¶
政事之臣自今毋或遽求引去臺諫官勿以為言其風¶
動勸勵之方又如此至於因事責降分司或老病不任¶
官職之事或居官犯法或以不治為所部劾奏衝替而¶
求致仕者子孫更不推恩雖或推恩其除官例皆降等¶
若耆老舊臣體貌優異賞或延于子孫奉或全給半給¶
嵗時問勞皆有禮意治平四年神宗即位龍圗閣直學¶
<pb:KR2a0032_WYG_170-22b>¶
士兼侍讀李東之李受相繼致仕舊制閤門無謝辭例¶
帝特召東之對延和殿命坐賜茶以受先朝藩府舊僚¶
升其子一任差遣并錄其孫皆宴餞資善堂命講讀官¶
賦詩御製詩序以寵其行示異數也是嵗又以果州團¶
練使何誠用恵州防禦使馮承用嘉州團練使劉保吉¶
昭州刺史鄧保壽皆年七十以上至八十餘並特令致¶
仕以樞宻院言致仕雖有著令臣僚鮮能自陳故也熙¶
<pb:KR2a0032_WYG_170-23a>¶
寧元年以定國軍節度使李端願為太子少保致仕故¶
事多除上将軍帝令討閱唐制優加是命二年以觀文¶
殿學士吏部尚書趙槩為太子少師致仕故事再請則¶
許槩三乞始従優耆舊也三年編脩中書條例所言人¶
臣非有罪惡致仕而去人君遇之如在位時禮也近世¶
致仕並與轉官葢以昧利者多知退者少欲加優恩以¶
示勸奨推行既久姑従舊制若兩省正言以上官三班¶
使臣大使臣橫行正任等並不除為致仕官致仕帶職¶
者皆落職而後優遷其官看詳别無義理但致仕恩例¶
<pb:KR2a0032_WYG_170-23b>¶
不均如諫議大夫不可改給事中並轉工部侍郎乃是¶
超轉兩資工部尚書並除太子少保乃是超轉六資若¶
知制誥待制官卑者除卿監緣知制誥待制待遇非與¶
卿監比今他官致仕皆得遷官此獨因致仕更見退抑¶
供奉官侍禁八品除率府副率葢六品諸司副使承制¶
崇班七品除将軍乃三品至於節度使除上將軍防禦¶
團練刺史並除大将軍緣諸衛名額不一至有刺史除¶
<pb:KR2a0032_WYG_170-24a>¶
官髙於防禦使者今若令文武官帶職致仕人許仍舊¶
職止轉一官及文臣正言武臣借職以上皆得除為致¶
仕官則無輕重不等之患若選人令録以上並除朝官¶
經恩皆得封贈䕃及四世旁支例得贖罪免役又京官¶
致仕亦止遷一官若光祿寺丞致仕有出身除祕書省¶
著作佐郎無出身除大理寺丞而令錄職官乃除太子¶
中允或中舎殊未為當若進納出身人例除京官至有¶
經覃恩遷至升朝官者類多兼并有力之家皆免州縣¶
色役及封贈父母如京官七品除衙前外亦免餘色役¶
<pb:KR2a0032_WYG_170-24b>¶
尤為僥倖條例繁雜無所適従如錄事参軍或除衛尉¶
寺丞或除大理評事或除奉禮郎恩例不同可以因縁¶
生弊今定凡文臣京朝官以上各轉一官帶職仍舊不¶
轉官乞親屬恩澤者依舊條選人依本資序轉合入京¶
朝官進納及流外人判司簿尉除司馬令錄除别駕在¶
京諸司勒留官依簿尉以上親賢勞舊合别推恩者取¶
㫖歴任有入已贓不得乞親戚恩澤仍不遷官其致仕¶
<pb:KR2a0032_WYG_170-25a>¶
官除中書樞宻院外並在見任官之上致仕及三年之¶
上元非因過犯年未及七十不曾經叙封及陳乞親戚¶
恩澤却願仕宦並許進狀叙述若有薦舉者各依元資¶
序授官其才行為衆所知朝廷特任使者不拘此法従¶
之自此宰相以下並帶職致仕四年以端明殿學士尚¶
書右丞王素為工部尚書端明殿學士致仕觀文殿學¶
士兵部尚書歐陽修為太子少師觀文殿學士致仕帶¶
職致仕自素始也五年守司空兼侍中曾公亮遷守太¶
傅致仕特許入謝以公亮逮事三朝既加優禮仍給見¶
<pb:KR2a0032_WYG_170-25b>¶
任支賜十月詔兩省以上致仕官毋得因大禮用子升¶
朝叙封遷官先是王安石言李端愿李東之叙封中書¶
失檢舊例法當改正帝曰如此則獨不被恩安石曰叙¶
封初無義理今既未能遽革庸可承誤為例如三師三¶
公官因子孫郊恩叙授尤非宜也帝従之元豐三年詔¶
自今致仕官遇誕節及大禮許綴舊班以禮部侍郎范¶
鎮居都城外遇同天節乞隨散官班上壽帝令鎮班見¶
<pb:KR2a0032_WYG_170-26a>¶
任翰林學士上故有是詔又詔致仕官朝失儀勿劾並¶
著為令又詔自今致仕官領職事者許帶致仕該遷轉¶
者轉寄祿官若止係寄祿官即以本官致仕其見任致¶
仕官除三師三公東宫三師三少外餘並易之六年以¶
守太尉開府儀同三司知河南府文彦博為河東永興¶
節度使守太師致仕彦博辭兩鎮止以河東舊鎮貼麻¶
行下彦博又言前辭闕下之日嘗奏得致仕後當親辭¶
天陛今既得請欲赴闕廷降詔従之七年䛇文臣中大¶
夫武臣諸司使以下致仕更不加恩元祐元年樞宻院¶
<pb:KR2a0032_WYG_170-26b>¶
奏諸軍年七十若以疾假滿百日不堪醫治差使者諸¶
廂都指揮使除諸衛大将軍致仕諸軍都指揮使諸班¶
直都虞候帶遥郡除諸衛将軍致仕諸班直上四軍除¶
屯衛拱聖以下除領軍衛並有功勞者為左無則為右¶
従之四年詔應乞致仕而不願轉官者受敕後所屬保¶
眀以聞當與推恩中大夫至朝奉郎及諸司使本宗有¶
服親一人䕃補恩澤橫行諸司副使見有身自䕃補人¶
<pb:KR2a0032_WYG_170-27a>¶
及内殿承制崇班閤門祗候見理親民并承議奉議郎¶
許陳乞有服親一人恩例中大夫中散大夫諸司使帶¶
遥郡者䕃補外准此即朝奉郎以上及諸司使雖未受¶
敇而身亡在外者以乞致仕狀到門下省日在京以得¶
㫖日亦許陳乞有服親一人恩例六年監察御史徐君¶
平言文臣致仕以年七十為斷而使臣年七十猶與近¶
地監當至八十乃致仕願許其致仕之年如文臣法而¶
給其奉従之三省言張方平元係宣徽南院使檢校太¶
傅太子少師致仕元豊官制行廢宣徽使元祐三年復¶
<pb:KR2a0032_WYG_170-27b>¶
置儀品恩數如舊制方平依舊帶宣徽南院使致仕紹¶
聖三年詔文武官該轉官致仕依舊出告外其餘守本¶
官致仕者並降敕更不給告内因致仕合該乞恩澤人¶
更不具鈔令尚書省通書三司入熟狀仍不候印畫又¶
詔應臣僚丁憂中不許陳乞致仕建中靖國元年尚書¶
省言臣僚在憂制中不得陳乞致仕其間有官序合得¶
致仕恩澤之人合行立法詔臣僚丁憂中遇疾病危篤¶
<pb:KR2a0032_WYG_170-28a>¶
其官序合該致仕恩澤者聽以前官經所屬自陳大觀¶
二年詔致仕官年八十以上應給奉者以緡錢充政和¶
六年提舉廣東學事孫璘言諸州致仕官居鄊者乞許¶
令赴貢士宴擇其年彌髙者而惇事之使長㓜有序獻¶
酬有禮人知里選之法孝悌之義従之宣和四年詔六¶
曹尚書致仕遺表恩澤共與四人其餘侍従官三人立¶
為定制建炎間嘗詔文武官陳乞致仕朝廷不従致有¶
亡身之人許依條陳乞致仕恩澤及陳乞致仕而道路¶
不通不曾被受敕命亦許州軍保眀推恩時强行父博¶
<pb:KR2a0032_WYG_170-28b>¶
學清脩不縁事故疾病慨然請老葉份言之許令再仕¶
王次翁年未及六十浩然休退吕祉言之落致仕特令¶
再仕凡類此者盖因其材而挽留之也直祕閣致仕鄭¶
南掛冠已久年徳俱髙大臣言之詔除祕閣脩撰仍舊¶
致仕優其恩不奪其志也吕頤浩以少保乞除一寄祿¶
官致仕詔除少傅依前鎮南軍節度使成國公致仕韓¶
世忠以太傅鎮南武安寧國軍節度使充醴泉觀使咸¶
<pb:KR2a0032_WYG_170-29a>¶
安郡王乞身詔除太師致仕因将相之知止而優其歸¶
也楊惟忠邢煥皆以節度致仕臣僚言祖宗時節将臣¶
僚得謝不以文武並納節除一官以今日不復納節換¶
官為非詔今後依祖宗典故葢不以私恩勝公法也昭¶
慶軍節度使開府儀同三司充萬壽觀使韋淵乞守本¶
官致仕詔免赴朝参仍依兩府例合破請給人従優親¶
之恩而異之也隆興以後因臣僚言年七十不陳乞致¶
仕者除合得致仕或遺表恩澤外並不許遇郊奏薦巳¶
而復詔郊祀在近未致仕人更許陳乞奏薦一次可以¶
<pb:KR2a0032_WYG_170-29b>¶
不予而予之示厚恩也執政在謫籍者陳乞致仕雖許¶
叙復而寢罷合得恩澤只據見存階官䕃補淳熈十六¶
年寧武軍承宣使提舉佑神觀王友直復奉國軍節度¶
使致仕臣僚論列仍守本官職致仕可以予而不予嚴¶
公法也抑揚輕重間可以見優老恤賢之意可以識制¶
情抑倖之術故備錄于篇¶
文臣䕃補¶
<pb:KR2a0032_WYG_170-30a>¶
太師至開府儀同三司子承事郎孫及期親承奉郎大¶
功以下及異姓親登仕郎門客登仕郎(不理選限)　知樞宻¶
院事至同知樞宻院事子承奉郎孫及期親承務郎大¶
功以下及異姓親登仕郎門客登仕郎(不理選限)　太子太¶
師至保和殿大學士子承奉郎孫及期親承務郎大功¶
以下登仕郎異姓親将仕郎　太子少師至通奉大夫¶
子孫及期親承務郎大功親登仕郎異姓親登仕郎小¶
功以下親将仕郎　御史中丞至侍御史子承務郎孫¶
及期親登仕郎大功将仕郎小功以下及異姓親將仕¶
<pb:KR2a0032_WYG_170-30b>¶
郎　中大夫至中散大夫子通仕郎孫及期親登仕郎¶
大功将仕郎小功以下將仕郎　太常卿至奉直大夫¶
子登仕郎孫及期親將仕郎大功小功親将仕郎　國¶
子祭酒至開封少尹子孫及小功以上将仕郎　朝請¶
大夫帶職朝奉郎以上(理職司資序及不帶職致仕者同)子将仕郎小¶
功以下親将仕郎緦麻上州文學(注權官一任回注正官謂帶職朝奉郎以)¶
(上亡沒應䕃補者)廣南東西路轉運副使子登仕郎孫及期親¶
<pb:KR2a0032_WYG_170-31a>¶
將仕郎提㸃刑獄子将仕郎孫及期親将仕郎¶
武臣䕃補¶
樞宻使開府儀同三司子秉義郎孫及期親忠翊郎大¶
功以下親承節郎異姓親承信郎　知樞宻院事同知¶
樞宻院事樞宻副使太尉節度使子忠訓郎孫及期親¶
成忠郎大功承節郎小功以下及異姓親承信郎　諸¶
衛上将軍承宣使觀察使通侍大夫子成忠郎孫及期¶
親保義郎大功以下承信郎及異姓親承信郎　樞宻¶
都承㫖正侍大夫至右武大夫防禦使團練使延福宫¶
<pb:KR2a0032_WYG_170-31b>¶
使至招宣使任入内内侍省都知以上子保義郎孫及¶
期親承節郎大功以下親(内各奏異姓親者同)承信郎　刺史子¶
承節郎孫及期親承信郎大功以下進武校尉　諸衛¶
大将軍武功至武翼大夫樞宻承㫖至諸房副承㫖子¶
承節郎孫及期親承信郎大功以下進武校尉　諸衛¶
将軍正侍至右武郎武功至武翼郎子承信郎孫進武¶
校尉期親進義校尉　樞宻院逐房副承㫖子承信郎¶
<pb:KR2a0032_WYG_170-32a>¶
　訓武脩武郎及閤門祗候子進義校尉　忠佐帶遥¶
郡者每兩遇大禮䕃補子刺史進武校尉團練使防禦¶
使承信郎¶
臣僚大禮䕃補¶
宰相執政官本宗異姓門客醫人各一人東宫三師三¶
少至諫議大夫(稽六曹侍郎侍御史同)本宗一人　寺長貳監長¶
貳祕書少監國子司業起居郎舎人中書門下省檢正¶
尚書省左右司郎官樞宻院檢詳若六曹郎中殿中侍¶
御史左右司諫開封少尹子或孫一人¶
<pb:KR2a0032_WYG_170-32b>¶
致仕䕃補¶
曽任宰相及見任三少使相三人曾任三少使相執政¶
官見任節度使二人太中大夫及曾任尚書侍郎及右¶
武大夫以上并曾任諫議大夫以上及侍御史一人¶
遺表䕃補¶
曾任宰相及見任三少使相五人曽任執政官見任節¶
度使四人太中大夫以上一人諸衛上将軍承宣使四¶
<pb:KR2a0032_WYG_170-33a>¶
人觀察使三人¶
　宋史卷一百七十¶
<pb:KR2a0032_WYG_170-33b>¶
<pb:KR2a0032_WYG_170-34a>¶
　宋史巻一百七十考證¶
職官志十韓世忠以太傅鎮南武安寧國軍節度使充¶
　醴泉觀使咸安郡王乞身詔除太師致仕○(臣開鼎)¶
　按通鑑紹興十一年世忠連疏乞罷為醴泉觀使封¶
　福國公又紹興二十一年太傅鎮南武安寧國節度¶
　使咸平王韓世忠卒則世忠醴泉觀使在罷後而本¶
　文充於乞身之前且咸安郡王與通鑑福國公咸平¶
　王皆参差¶
　宋史巻一百七十考證¶
<pb:KR2a0032_WYG_170-34b>¶
