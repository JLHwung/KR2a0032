# -*- mode: mandoku-view -*-
#+TITLE: 宋史
#+DATE: 2018-03-31 09:03:40.035276
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷四百五十三
<pb:KR2a0032_WYG_453-1a>¶
欽定四庫全書¶
　宋史卷四百五十三¶
元中書右丞相總裁托克托等修¶
¶
　列傳第二百十二¶
¶
忠義八¶
¶
¶
髙永年　　　鞠嗣復(宋旅丁仲修項德)¶
¶
¶
孫昭逺　　　曾孝序　　　趙伯振¶
¶
¶
王士言(祝公明)薛　慶　　　孫　輝(李靚楊照丁元)¶
¶
<pb:KR2a0032_WYG_453-1b>¶
宋昌祚　　　李　政　　　姜　綬¶
¶
¶
劉　宣　　　屈　堅(王琦韋永夀)鄭　覃¶
¶
¶
姚　興　　　張　玘　　　陳亨祖¶
¶
¶
王　拱　　　劉　泰　　　孫　逢(李熙靖趙俊)¶
¶
¶
姚邦基　　　劉化源　　　胡唐老¶
¶
¶
王　儔(朱嗣孟)劉　晏　　　鄭　振¶
¶
¶
孟彦卿　　　髙　談　　　連萬夫(謝臯)¶
¶
¶
王大夀　　　薛良顯　　　唐敏求¶
¶
<pb:KR2a0032_WYG_453-2a>¶
王師道¶
¶
髙永年河東蕃官也為麟州都廵檢王贍取青唐永年¶
總蕃兵為先鋒贍入邈川而宗哥叛永年以千騎直抵¶
其城開省章峡路擊走叛羌結陣還青唐羌攻甚急復¶
擊之去㑹苖履姚雄以援師至戰溪蘭宗堡履少却永¶
年領勁騎㫁羌為二乃退復與李克保敦谷又戰于乾¶
溝單馬援矛刺羌酋彪雞厮萬衆之中斬其首餘衆宵¶
遁已而隴拶自乾溝逼鄯州永年佐贍拒守及雄棄湟¶
鄯皆以永年殿歸師崇寕初知岷州蔡京議復兩州王¶
<pb:KR2a0032_WYG_453-2b>¶
厚使永年帥兵二萬出京闗王克安川堡遂至湟即知¶
州事自皇城副使進四方館使利州刺史為熈秦兩路¶
兵都統制将前軍駐宗哥北溪賒羅撒萃精勇據髙阜¶
欲衝官軍永年揮選鋒突陣師乗之羌大敗遂平鄯州¶
遷賀州團練使知其州溪賒羅撒合夏國四監軍之衆¶
逼宣威城永年出禦之行三十里逄羌帳下親兵皆永¶
年昔所推納熟戶也永年不之備羌遽執永年以叛遂¶
<pb:KR2a0032_WYG_453-3a>¶
為多羅巴所殺探其心肝食之謂其下曰此人奪我國¶
使吾宗族漂落無處所不可不殺也是役也王厚實主¶
其事而謀策皆出永年乃劾永年信任降羌坐受執縳¶
故贈恤不及云永年略知文義范純仁嘗令贄所著書¶
詣闕作元符隴右録不以棄湟鄯為是故蔡京用之雖¶
成功然竟以此死云¶
鞠嗣復不知何許人宣和初知歙州休寕縣方臘黨破¶
縣欲逼使降面斬二士以怖之嗣復罵曰自古妖賊豈¶
有長久者爾當去逆從順因我而歸朝官爵尚可得何¶
<pb:KR2a0032_WYG_453-3b>¶
為脅我使降嗣復知必死不少懾屢言何不速殺我賊¶
曰我縣人也明府宰邑有善政我不忍殺乃委之而去¶
初嗣復聞難率吏民修城立門衆赴功守備略就朝廷¶
知之進其官二等加直祕閣擢知睦州嘗為賊所傷自¶
力度江乞師於宣撫使未及行而卒¶
宋旅字庭實莆田人第進士累官奉議郎知剡縣方臘¶
既䧟歙睦杭衢婺五州且犯越越盗亦起應之縣吏多¶
<pb:KR2a0032_WYG_453-4a>¶
遁旅遣妻子浮海歸閩獨與民據守以忠義激勸部勒¶
隊伍為豫備計俄而盗衆大至躬率壮鋭冐矢石雖頗¶
殺獲終以力不敵遂死之越帥劉韐上其事詔贈朝散¶
郎録其四子¶
丁仲修字敏之温州人方臘黨俞道安䧟樂清将渡江¶
廵檢陳華往捕死之先鋒将張理同李振出南門迎敵¶
渡八接橋橋㫁馬蹶溺死賊至帆逰夏祥遣輔褒迎戰¶
數十合褒死之仲修帥鄉兵禦諸樂灣鄉兵失據而散¶
仲修以餘兵與賊戰力屈乃死¶
<pb:KR2a0032_WYG_453-4b>¶
項徳婺州武義人郡之禁卒也宣和間盗發幇源明年¶
䧟婺而邑隨沒徳率敗亡百人破賊因據邑之城隍祠¶
自二月訖五月東抗江蔡西拒董奉北捍王國大小百¶
餘戰出則居選鋒之先入則殿後前後俘馘不可勝計¶
賊目為項鷂子聞其鉦則相率遁去方謀復永康諸縣¶
而官兵至徳引其衆欲合㑹賊盡銳邀之黄姑嶺下徳¶
戰死邑人哭聲震山谷圖其像歳時祭之¶
<pb:KR2a0032_WYG_453-5a>¶
孫昭逺字顯叔其先眉州眉山人元祐間進士調長沙¶
尉辟河東經略司幹當公事厯鳯翔天興縣河北山東¶
撫諭盗賊幹當公事尋擢河北燕山府路轉運使靖康¶
元年召為水部員外郎金人圍太原宋師多潰欽宗遣¶
折彦質乗傳同昭逺招集㑹洛陽䧟西京留守西道總¶
管王㐮徙治㐮漢授昭逺西道總管道收潰卒至京兆¶
遇永興路安撫范致虚會諸軍入援昭逺督其進且檄¶
諸道使出師環慶帥王似熈河帥王倚各以師會涇原¶
帥席貢秦鳯帥趙㸃鄜坊使張深皆後師期昭逺二十¶
<pb:KR2a0032_WYG_453-5b>¶
有八疏劾之合諸道兵得十萬命馬祐昌統之昭逺與¶
致虚同出闗祐昌與金人戰敗京師陷遣使至大元帥¶
府建炎元年還河南尹西京留守西道都總管至洛收¶
集散亡得義兵萬餘人柵伊陽使民入保其冬金人来¶
攻昭逺遣将姚慶拒戰軍敗慶死昭逺命将官王伃奉¶
啟運諸殿神御間道走行在金兵益熾昭逺戰不利其¶
下欲擁昭逺南還昭逺罵曰若等平日衣食縣官不以¶
<pb:KR2a0032_WYG_453-6a>¶
此時報國南去何為叛兵怒反擊昭逺遂遇害官屬無¶
免者四年追贈徽猷閣待制¶
曽孝序字逄原泉州晉江人以䕃補将作監主簿監泰¶
州海安鹽倉因家泰州累官至環慶路經略安撫使過¶
闕與蔡京論講議司事曰天下之財貴於流通取民膏¶
血以聚京師恐非太平法京衘之時亰方行結糴俵糴¶
之法盡括民財充數孝序上疏曰民力殫矣民為邦夲¶
一有逃移誰與守邦亰益怒遣御史宋聖寵劾其私事¶
追逮其家人鍜鍊無所得但言約日出師㡬悞軍期削¶
<pb:KR2a0032_WYG_453-6b>¶
籍竄嶺表遇赦量移永州亰罷相授顯謨閣待制知潭¶
州復以論猺事與吳居厚不合落職知袁州尋復職再¶
知潭州道州猺人叛乗髙恃險機毒矢下石官軍不得¶
前於兩山間仆巨木横累以守孝序夜遣驍銳攀援而¶
上以大兵繼進破平之進顯謨閣直學士還龍圖閣直¶
學士知青州繕修城池訓練士卒儲峙金榖有數年之¶
備金人不敢犯髙宗即位遷徽猷閣學士升延康殿學¶
<pb:KR2a0032_WYG_453-7a>¶
士召赴行在既而青州民詣南都借留許之先是臨朐¶
土兵趙晟聚衆為亂孝序付将官王定兵千人捕之失¶
利而歸孝序責以力戰自贖定乃以言撼敗卒奪門斬¶
闗入孝序出據㕔事瞋目罵之遂與其子宣教郎訏皆¶
遇害年七十九城無主遂陷知臨淄縣陸有常率民兵¶
拒守死於陣知益都縣張侃千乗縣丞丁興宗亦死之¶
後贈孝序五官為光禄大夫謚威愍子訏承議郎有常¶
朝散郎錄其家一人贈侃興宗二官官二子¶
趙伯振太祖八世孫宣和六年進士靖康末為鄭州司¶
<pb:KR2a0032_WYG_453-7b>¶
錄捍禦有功上聞之就遷直秘閣通判州事建炎二年¶
金人犯鄭州守臣董庠棄城走越八日城陷伯振率兵¶
巷戰中流矢墜馬遂遇害事聞贈朝請大夫官其一子¶
王士言武舉進士累立戰功西北服其威名宣和初擢¶
河東㢘訪使者方臘為㓂詔擇材略之士馮熈載薦為¶
東南第三将首解嘉興之圍靖康元年詔以浙西兵往¶
河東防秋金人攻澤州畢力守禦金兵日増士言分必¶
<pb:KR2a0032_WYG_453-8a>¶
死他将力屈城西南遂陷乃使親卒持劔歸報巷戰而¶
死康允之上其事贈拱衛大夫忠州團練使官其後五¶
人¶
祝公明處州麗水人太原府盂縣主簿靖康間金人犯¶
河東令棄官去公明攝縣事率保甲入援圍守踰年城¶
陷不屈子陶為唐州司戶中原失守陶亦死官所建炎¶
中贈公明承事郎¶
薛慶起羣盗據髙郵兵數萬人多驍雋敢鬪能以少擊¶
衆附者日多張浚聞慶無所係屬欲歸麾下親往招之¶
<pb:KR2a0032_WYG_453-8b>¶
慶感服因使守髙郵尋遷拱衛大夫福州觀察使承州¶
天長保寕鎮撫使金人還自浙屯天長六合間慶率衆¶
刼之得牛數百悉賤估分畀民之力田者金人欲自運¶
河引舟北歸而趙立在楚慶在承扼其衝不得進金左¶
監軍昌来見兀术欲㑹兵攻楚州真揚鎮撫郭仲威聞¶
之約慶俱往迎敵慶至揚州仲威殊無行意置酒髙㑹¶
慶怒曰此豈縦酒時耶我為先鋒汝當繼後上馬疾馳¶
<pb:KR2a0032_WYG_453-9a>¶
去平旦出揚州西門從騎不滿百轉戰十餘里亡騎三¶
人仲威迄不至慶與其下奔揚州仲威閉門拒之慶倉¶
皇墜馬為金追騎所獲馬識舊路還軍中見之曰馬還¶
太尉其死乎金人殺慶承州陷訃聞贈保寕軍承宣使¶
官其家十人封其妻碩人¶
孫暉為泗州招信縣尉建炎三年正月金人陷泗州州¶
守呂元閻瑾焚淮橋遁金人由招信将渡淮暉将射士¶
民兵禦之沉其數舟㑹大霧蔽日金人莫測其多寡相¶
持踰半日以疑兵縻暉自上流渡兵暉又戰且卻城破¶
<pb:KR2a0032_WYG_453-9b>¶
竟死於敇書樓¶
李靚字彦和吉州龍泉人幼孤母督之學不肯卒業母¶
詰之辭曰國家遭女真之變㝢縣雲擾士當捐軀為國¶
戡大憝安能呫囁章句間效淺丈夫哉岳飛督師平䖍¶
宼挺身從之未行奔母喪服除走淮南以策干都督張¶
浚浚竒之使隷淮西總管孫暉戱下累功授承信郎紹¶
興十年金遣其将翟将軍犯境靚與部曲當其鋒轉戰¶
<pb:KR2a0032_WYG_453-10a>¶
至西亰天津橋南俘翟将軍乗勝逐北㑹金兵大至遂¶
死之年三十一¶
楊照者濠州将官也金人圍城急照躍上角樓刺賊之¶
執黒旗者洞腹抽腸而死照俄中流矢卒有統領丁元¶
者遇金人十八里洲被圍元大謼其徒勉以毋得負國¶
一舟二百人皆闘死詔並贈承信郎録其後¶
宋昌祚和州鈐轄也建炎二年兀术犯和州州人推昌¶
祚權領軍事率衆堅守金人圍之數匝禁軍左指揮使¶
鄭立亦拳勇忠憤共激士率晝夜備禦不少怠閲数日¶
<pb:KR2a0032_WYG_453-10b>¶
軍士胡廣發弩中兀术左臂兀术大怒飛砲雨集徑登¶
弩發之地城立破金人入屠其城昌祚與權倅唐璟厯¶
陽令蹇譽司戶徐兟縣尉卲元通及立廣皆死譙樓上¶
磔裂以狥軍士多不降潰圍西出保麻湖水砦推鄉豪¶
為統領聞於朝遂以趙霜為和州鎮撫使昌祚璟譽兟¶
元通各贈官錄其子弟¶
李政為雲騎第六指揮在亰東立戰功補官授河北将¶
<pb:KR2a0032_WYG_453-11a>¶
官冀州駐劄靖康二年知州權邦彦以兵赴元帥府勤¶
王金兵来攻政守禦有法紀律嚴明軍民皆不敢犯金¶
屢攻城政皆却之夜擣其砦所得財物盡散士卒無纎¶
毫入私家號令明賞罰信由是人皆用命俄攻城甚急¶
有登城者政呼曰事急矣有能躍火而過者有重賞於¶
是有十數人皆以濕氊裏身持仗躍火而過大呼力戰¶
金人驚駭有失仗者遂敗走政大喜皆厚賞之未㡬政¶
死城遂陷權知州事單某者不降自經死¶
姜綬處州麗水人金人再犯亰師内外不相聞朝廷募¶
<pb:KR2a0032_WYG_453-11b>¶
忠勇士齎蠟書往南亰總管司調兵赴援綬以忠翊郎¶
應募乃刲股蔵書縋下南壁為邏騎所獲厲聲叱罵遂¶
被害建炎中州上其事官其子特立承信郎¶
劉宣為秦鳯路兵馬都監金人入闗陕宣遣蠟書宻與¶
吳玠相結且率金将任拱等以所部歸朝約日已定有¶
告之者金人取宣縷擘之其家屬配曹州¶
屈堅為右武大夫忠州防禦使建炎二年金人圍陜府¶
<pb:KR2a0032_WYG_453-12a>¶
堅引所部救之為觧金人執堅堅曰始吾所以来為觧¶
圍也城苟全吾死何憾叱金人使速殺之後贈三官錄¶
其家五人¶
王琦為弓門砦巡檢建炎四年金人還自熈河琦禦之¶
金人立招降旗牓改年號阜昌衆皆拜琦獨不屈金人¶
執而殺之¶
韋永夀者紹興三十二年以統制官與金人戰和州子¶
承節郎世堅救之同死張浚以言贈中衛大夫融州觀¶
察使世堅贈三官¶
<pb:KR2a0032_WYG_453-12b>¶
鄭覃字季厚明州人靖康二年貢於鄉建炎四年春金¶
人陷明州縱兵大掠覃挈族辟難山谷間金人追及與¶
兄章俱被執脅以刃曰與吾金即貰死覃號泣指所瘞¶
黄金釵遺之遂見釋而金兵相屬覃孥小舟與其妻董¶
同載去顧謂章曰萬一不得脫覃豈北面事異國者兄¶
勉主祭祀復為兵所刼去廹使之降覃厲辭罵不屈躍¶
入水中董哭曰夫亡矣與其受辱以生不如死亦自沈¶
<pb:KR2a0032_WYG_453-13a>¶
覃死後孫曽多舉進士而清之最顯覃累贈太師秦國¶
公董秦國夫人¶
姚興相州人靖康中以州校用刼殺金人有功借補承¶
信郎建炎初張琪聚兵歸東亰㽞守宗澤興徃從之又¶
從琪依劉洪道于池州紹興元年琪叛掠饒州呂頥浩¶
招降之琪既聴命而中變執總管巨師古将殺之興密¶
諭所部挟師古同其妻游騎而馳夜歸頥浩頥浩義之¶
請扵朝授武義郎隷張浚軍中復從劉錡守順昌復宿¶
亳下城父永城臨渙蘄縣朱家村遷武畧大夫戰淮壖¶
<pb:KR2a0032_WYG_453-13b>¶
有功授右武大夫累遷建康府駐劄御前破敵軍統制¶
充荆湖南路兵馬副都監紹興三十一年金人渝盟興¶
隷都統王權麾下遇金兵五百騎于廬州之定林與戰¶
卻之生得女直鶻殺虎初金主亮在夀春江淮制置使¶
劉錡命權将兵迎敵權怯懦不進錡督戰益急權不得¶
已守廬州及金兵渡淮權遣興拒之而退保和州興與¶
金人遇于尉子橋金人以鐵騎進興麾兵力戰手殺數¶
<pb:KR2a0032_WYG_453-14a>¶
百人權奔仙宗山嚴兵自衛興告急數不應統領戴臯¶
帥馬軍引避初李二者嘗有私恩於權囙得出入軍中¶
往来兩界貿易間竊權旗幟遺金人至是金人立權旗¶
幟以誤興興往奔之父子俱死焉事聞詔贈容州觀察¶
使又特官其後三人即其砦立廟既復淮西又立廟戰¶
所賜額旌忠開禧元年戶部侍郎趙善堅言近守邊藩¶
詢訪故老姚興以四百騎當金人十數萬自B至午戰¶
數十合援兵不至竟死於敵金人相謂曰有如姚興者¶
十軰吾屬敢前乎興忠勇如此宜超加爵謚於是賜謚¶
<pb:KR2a0032_WYG_453-14b>¶
忠&KR1063;¶
張玘字伯玉世居河南渑池建炎中以家財募兵討金¶
人從者數千人時翟興制置京西玘以衆屬焉金兵長¶
驅渡河玘禦之白浪口金人不得渡積功補武翼大夫¶
成州刺史董先為制置司前軍統制玘佐之毎戰冐矢¶
石為諸軍先紹興元年金将髙瓊率衆取商州董先禦¶
之玘乗銳奔擊從騎不能屬單馬至四皓廟金兵數百¶
<pb:KR2a0032_WYG_453-15a>¶
騎至玘瞋目大呼挺刄突擊金兵披靡莫敢向是日九¶
戰九㨗追至試劔闗爭門蹂踐死者百人明年春偕先¶
繇藍田渡渭䂓取長安時偽齊經畧司李諤屯渭北與¶
金将折合孛堇相為聲勢玘陳兵華嚴川俄白氣貫日¶
吏士驩奮戰于興平咸陽渭河石鼈谷時劉豫據京師¶
先軍乏食偽降豫不挈家玘事其夫人如舊豫使人迎¶
其妻先密書報玘勿遣且述必還意王倚攝虢州從偽¶
意聖玘患之㑹别将董震自商州来倚喜曰震與我善¶
今以兵来天賛我也乃與震謀害玘震陽許而隂以告¶
<pb:KR2a0032_WYG_453-15b>¶
翼日倚詣玘議事玘叱下責以大義并推官祁宗儒斬¶
之先是豫遣人持詔撫諭以玘為商虢順州路兵馬都¶
監同統制軍馬玘囚其使至是并戮之於是偽齊河南¶
安撫孟邦雄總管樊彦直據洛陽兵直抵長水玘遣将¶
陳俊守白馬山謝臯守船板山梁進守錦屏山盡匿精¶
銳金兵深入玘戰東闗三砦響應金兵潰玘率精騎三¶
千一日夜馳三百里黎明抵河南邦雄就擒彦直遁去¶
<pb:KR2a0032_WYG_453-16a>¶
便宜升霸州防禦使三年春先自偽齊歸玘還兵柄退¶
就位時人義之初翟興既死朝廷命其子琮襲至是琮¶
言扵朝真授玘武翼大夫果州團練使河南府孟汝唐¶
州馬歩軍副總管擊金将閻銳于唐鄧間先登殺獲千¶
餘人未㡬詔先一行並聴神武後軍統制玘從岳飛復¶
亰西六州平湖賊鍾子義等累功進拱衛大夫入侍衛¶
始以誅王倚事聞敕付史館賜褒詔進親衛大夫三十¶
二年領御營宿衛前軍都統屯泗州時金人攻海州急¶
詔玘㑹鎮江都統制張子盖赴之賊環城數十匝矢石¶
<pb:KR2a0032_WYG_453-16b>¶
如雨玘戰于州北三里麾精騎衝其陣手殺數十人殱¶
其長殺獲萬計海州圍解玘中流矢卒子盖上其功特¶
贈正任觀察使官其後九人廟號忠勇孝宗即位又命¶
祠於戰所贈清逺軍承宣使子世雄歿於符離之戰贈¶
武節大夫¶
陳亨祖者淮寕大豪也紹興末官軍已復蔡州亨祖遂¶
領民兵據淮寕執金知州完顔耶魯以其城来歸命為¶
<pb:KR2a0032_WYG_453-17a>¶
武翼大夫忠州刺史知海寕府金兵攻城亨祖力戰死¶
之舉家五十餘人皆死贈容州觀察使立廟光州賜額¶
閔忠¶
王拱建康府前軍統制從都統卲宏淵收復虹縣進取¶
宿州屢立竒功隆興元年五月與金人接戰深入營中¶
自辰至申力戰死詔贈正任觀察使官其家八人許奏¶
異姓賜銀三百兩即其砦立廟賜額忠節是役也中亮¶
大夫朱贇亦死之贈承宣使¶
劉泰樞宻院忠義前軍正将也慷慨好義以私財募兵¶
<pb:KR2a0032_WYG_453-17b>¶
三百糧儲噐械一切不資於官金人犯夀春泰率所部¶
赴援轉戰累日金人引去泰身被數十創一夕死詔贈¶
武翼郎官其家三人¶
孫逢眉山人大觀四年進士累官至太學博士張邦昌¶
僭立有司趣百僚入賀逢獨堅卧不起夜既半同僚彊¶
起之不從至垂泣與之訣時祠部貟外郎喻汝礪聞變¶
捫其膝曰不能為賊臣屈遂掛冠去事畢有司舉不至¶
<pb:KR2a0032_WYG_453-18a>¶
者欲以逢與汝礪復於金人邦昌以畢至告乃免逢聞¶
之曰是必将肆赦遷官以重汙我我其可竢遂發疾而¶
卒¶
李熈靖晉陵人提舉醴泉觀邦昌使直學士院熙靖固¶
拒因憂憤不食疾且篤謂友人曰百官何日再朝天乎¶
泣數行下邦昌又命禮部侍郎譚世勣權直學士院世¶
勣亦稱疾堅卧不起熙靖尋卒後並贈延康殿學士¶
趙俊字徳進南亰宋城人紹聖四年進士官至朝奉郎¶
隐居杜門雖鄉里不妄交劉安世無恙時居河南暇則¶
<pb:KR2a0032_WYG_453-18b>¶
獨一過之徐䖏仁與俊厚善及為丞相鄉人多見用俊¶
未嘗往求䖏仁亦㤀之獨不得官建炎末士大夫皆避¶
地俊獨不肯曰但固吾所守爾死生命也避将安之衣¶
冠奔踣於道者相繼俊晏然不動劉豫以俊為虞部貟¶
外郎辭疾不受以告畀其家卒卻之如是再三豫亦不¶
復彊凡家書文字一不用豫僭號但書甲子後三年卒¶
贈承直郎¶
<pb:KR2a0032_WYG_453-19a>¶
姚邦基者蜀人也知尉氏縣秩滿不復仕屏居村落間¶
授徒自給時宗室南渡不及者尚散居民間豫募人索¶
之承務郎閻琦匿不以聞為人所告豫杖之死¶
劉化源耀州人紹聖元年進士建炎初金人陷闗陕守¶
令以城降者金人因而命之化源時知隴州不肯降城¶
陷被執金人使人守之不得死遂驅入河北鬻蔬果隐¶
民間者十年終不屈辱有米璞者與化源同鄉里西人¶
皆敬之璞登政和二年進士第時通判原州劉豫欲官¶
之杜門謝病卒不汙偽命有劉長孺者亦耀州人時簽¶
<pb:KR2a0032_WYG_453-19b>¶
書博州判官㕔公事與豫書備陳祖宗徳澤勸以轉禍¶
為福豫怒追其官囚之百日長孺終不屈豫後復官之¶
不從紹興九年宣諭使周聿上之朝詔赴行在而簽書¶
樞密院事樓炤言璞苦風痺化源長孺老病遂命各轉¶
兩官奉祠又言新鳯翔教授隂晫守節不仕詔特改令¶
入官其後金復渝盟長孺之華隂縣不屈而死有李嚞¶
者開封人宣和六年進士建炎中知彭陽縣亦不降與¶
<pb:KR2a0032_WYG_453-20a>¶
民移治境上令執之以獻金人欲官之凡三辭其後金¶
人以為歸附命為儒林郎嚞言於所司曰昔為俘獲不¶
敢受歸附之賞還其牒劉麟聞其賢命張中孚以禮招¶
致嚞力拒之紹興九年死原州事聞贈奉議郎官其家¶
一人¶
胡唐老字俊明樞密副使宿之曽孫也崇寕間與弟世¶
将同登進士第厯南亰國子博士知江陵縣召為祕書¶
省校書郎靖康元年擢殿中侍御史金人再犯亰師攻¶
圍日急唐老請對曰城危矣康王北使為河朔士民留¶
<pb:KR2a0032_WYG_453-20b>¶
不得進殆天意也請就拜大元帥俾召天下兵入援宰¶
相何㮚是之遂遣秦仔持蠟書詣相州拜王河北兵馬¶
大元帥時朝廷趣西兵入衛而不立帥唐老疏乞命范¶
致虚為宣撫使節制諸路以進不然必無功不聴後致¶
虚以孤軍與金人戰淆澠間它路兵不至遂敗亰師破¶
金人捜括金銀分命朝臣董之以臺臣紏察唐老預焉¶
出知無為軍朝廷竄逐偽命之臣坐降二官先是金人¶
<pb:KR2a0032_WYG_453-21a>¶
怒民間多匿金銀杖唐老㡬死以疾得免稱臣於偽楚¶
至是唐老不自言故例從貶秩三年知衢州苖傅敗走¶
以亂兵犯城唐老拒之㑹大雨雹城上矢石俱發賊不¶
支遂解去以功擢秘閣修撰未㡬進徽猷閣待制充兩¶
浙宣撫使㕘謀官知鎮江府兼浙西安撫使杜充降于¶
金建康失守潰卒戚方等趣鎮江城壁頹圮兵不滿千¶
獨倚浙西制置韓世忠為重世忠復去唐老度力不敵¶
因撫之無何方欲犯臨安妄言赴行在請唐老部衆以¶
行唐老不從諭以順逆禍福方衆環脅之唐老怒罵方¶
<pb:KR2a0032_WYG_453-21b>¶
遂遇害詔贈徽猷閣直學士謚定愍時安撫司機宜鄭¶
凝亦以兵死詔官其家一人凝之戬孫也¶
王儔以通判真州權通判廣徳軍建炎末盗戚方既為¶
劉晏所破引兵欲趨宣城道過廣徳入其郛儔不屈與¶
權判官李唐俊權法司潘偊權知廣徳縣韋績權丞蒋¶
夔皆死後贈儔二官唐俊等皆亰秩錄其家一人¶
朱嗣孟饒州樂平人宣和間進士為廣徳司戶兼司理¶
<pb:KR2a0032_WYG_453-22a>¶
叛卒戚方破鎮江犯廣徳守倉黄遣招安無敢往者竒¶
嗣孟状貌有膽略遂以命焉嗣孟雅自負不復遜直詣¶
賊壘問所以渉吾地何故為陳逆順禍福使自擇所處¶
方以迕已殺之事聞贈宣教郎官其子¶
劉晏字平甫嚴州人入遼舉進士為尚書郎宣和四年¶
帥衆數百来歸授通直郎金人犯亰師以晏總遼東兵¶
號赤心隊建炎初從劉正彦擊淮西賊丁進進黨頗衆¶
晏所提赤心騎才八百乃為五色旗使騎兵持之循山¶
而出一色盡則以一色易之賊見官軍累日不絶顔色¶
<pb:KR2a0032_WYG_453-22b>¶
各異遂不戰而降遷朝散郎正彦反晏謂其部曲曰吾¶
豈從逆黨者耶以衆歸韓世忠世忠追正彦及苖傅于¶
浦城以晏騎六百為疑兵于浦山之陽賊大駭晏以所¶
部力戰正彦既擒世忠上其功遷一官金人犯建康杜¶
充兵潰世忠退保江隂晏領赤心百五十騎屯青龍羣¶
宼犯常州郡守請晏為援晏以精銳七千人出竒破之¶
進直龍圖閣保馬跡山以捍㓂㓂再至晏選舟師迎戰¶
<pb:KR2a0032_WYG_453-23a>¶
降其衆千五百人郡人為晏立生祠戚方圍宣城急命¶
晏往援晏至城下未立營壘出不意直擣方帳下方大¶
驚卻走晏欲生致方單騎追之方率其衆迎戰晏不能¶
敵猶手殺數十人為賊所害事聞贈龍圖閣待制官其¶
子四人於死所立廟曰義烈歳時祀之¶
鄭振字亨叔興化軍仙遊人建炎中盜楊勍起邑令檄¶
振紏集民兵以禦之振力戰賊衆披靡一夕遁去紹興¶
十三年羣盜曽少龍周老龍何白旗陳大刀衆至數萬¶
帥司檄振行盜素聞振名不戰自屈十六年盜詹鐵义¶
<pb:KR2a0032_WYG_453-23b>¶
者入振井里振帥衆拒之殺數十人遂遇害廟食里中¶
有孫知㣲者以朝請大夫通判舒州紹興元年賊劉忠¶
入其境執知㣲以去知微不屈忠怒臠而食之¶
孟彦卿忠厚從父也頗知兵通判潭州建炎三年潭城¶
中叛卒焚掠自東門出帥臣向子諲命彦卿領兵追之¶
已而招安其衆未㡬潰兵杜彦自袁州入瀏陽遂犯善¶
化長沙二縣彦卿率民兵拒之手殺數人賊勢挫退還¶
<pb:KR2a0032_WYG_453-24a>¶
瀏陽彦卿追與之戰俄而民兵有自潰者賊遂乗之斬¶
彦卿持其首以告所掠民兵曰此善戰孟通判首也因¶
支解以徇添差通判趙民彦以民兵赴之鏖戰瀏陽城¶
南南流橋依山為陣殺傷甚衆偶為間者折其陣中認¶
旗衆驚謂民彦已敗遂潰民彦為賊所得邑士謝淳以¶
才勇衆推之帥民兵為前鋒助民彦戰淳手殺數十人¶
力屈亦被執賊并殺之事聞彦卿民彦並贈直龍圖閣¶
官其家各三人淳字景祥贈成忠郎官其子晞古朱熹¶
帥湖南請為彦卿民彦立廟以淳侑之¶
<pb:KR2a0032_WYG_453-24b>¶
髙談字景遂卲武光澤人紹定二年旁郡盜作諸子請¶
避之談曰昔楊子訓問避㓂於胡文定公語之曰往歳¶
盜起燕山則河北闗中可避入闗則河南漢南可避今¶
惟二廣寕保其無㓂乎吾惟存心以聴命爾小子識之¶
此格言也今南去則汀劔西去則旴贑皆為盜區東去¶
富沙雖有城避吾聞官吏例弗我納北去廣信防夫守¶
隷利人囊箧指民為諜數剽殺之舍胡公之言未有他¶
<pb:KR2a0032_WYG_453-25a>¶
策也盜入諸子又請談曰有廟祏在将焉之賊至談出¶
曰時和歳豐何忍為此盜曰吏貪暴民無所愬我為直¶
之談曰獨不能撾皷上聞乎民何辜而殺之盜怒執諸¶
庭遺之牛酒不釋遺之金帛不釋談曰然則将何為盜¶
曰我欲東破武陽若得耆老如爾者率是鄉子弟吾其¶
濟乎談曰斯言奚為至我唾賊大罵遂遇害而里人賴¶
以免談平居言動必由禮法故鄉人敬而附之¶
連萬夫徳安人或曰南夫弟也補将仕郎建炎四年羣¶
賊犯應山萬夫率邑人數千保山砦賊不能犯㓂浪子¶
<pb:KR2a0032_WYG_453-25b>¶
者以兵至圍之三日卒破之賊知萬夫勇敢有謀欲留¶
為用萬夫怒厲聲罵賊為所害贈右承務郎官其家一¶
人¶
謝臯者開封人為鎮撫使統制官李成陷號州欲降之¶
臯指腹示賊曰此吾赤心也自剖其心以死¶
王大夀泉州人為左翼隊将紹定五年海㓂王子清犯¶
圍頭守真徳秀遣大夀領卒百人防遏猝與賊遇奮前¶
<pb:KR2a0032_WYG_453-26a>¶
控弦斃賊十餘後無援者遂沒從死者五人賊就俘剖¶
心祭之事聞贈官恤其家¶
薛良顯字貴勤温之瑞安人登崇寕二年進士第累官¶
為大宗正丞出為江東轉運使江寕軍校周徳作亂良¶
顯聞變率衆出戰斬十餘級力不勝死之事聞贈恤良¶
渥¶
唐敏求字好古太平當塗人宣和六年進士調德化主¶
簿盜起敏求挺身率衆捍賊度力不能支諭以禍福賊¶
憤詆觸譟而前遂遇害事聞加贈升朝官仍補其子楠¶
<pb:KR2a0032_WYG_453-26b>¶
将仕郎¶
王師道字居中兖州人為人沈勇任吉州栗傳砦廵檢¶
紹興中與盜戰于吳村毎射輙斃追擊數里遇賊有伏¶
于民居者挺身力戰遂死立廟其地部使者以聞官其¶
二子王輝者青州人亦嘗為栗傳砦廵檢靖康初詔起¶
義兵輝應募立竒功官至正使寓吉州淳熈二年茶㓂¶
犯邑郡以輝驍勇檄之使行至勝鄉地險輝勇於進士¶
<pb:KR2a0032_WYG_453-27a>¶
卒不繼為賊所得以刃加頸欲全之輝含血大罵遂死¶
帥司以聞贈忠州刺史與恩澤二人立廟羅陂陳霖者¶
字傅容泉州人嘉定十三年進士為瑞金尉盜起江閩¶
霖迎敵力戰盜繫之以去不屈遇害¶
　宋史卷四百五十三¶
<pb:KR2a0032_WYG_453-27b>¶
