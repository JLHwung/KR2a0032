# -*- mode: mandoku-view -*-
#+TITLE: 宋史
#+DATE: 2018-03-31 09:03:32.708689
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷四十一
<pb:KR2a0032_WYG_041-1a>¶
欽定四庫全書¶
　宋史巻四十一¶
元中書右丞相總裁托克托等修¶
¶
　本紀第四十一¶
¶
理宗一¶
¶
理宗建道備徳大功復興烈文仁武聖明安孝皇帝諱¶
昀太祖十世孫父希瓐追封榮王家于紹興府山隂縣¶
母全氏以開禧元年正月癸亥生于邑中虹橋里第前¶
一夕榮王夢一紫衣金帽人来謁比窹夜漏未盡十刻¶
<pb:KR2a0032_WYG_041-1b>¶
室中五采爛然赤光屬天如日正中既誕三日家人聞¶
户外車馬聲亟出無所賭幼嘗晝寝人忽見身隐隠如¶
龍鱗是時寧宗弟沂靖惠王薨無嗣以宗室希瞿子賜¶
名均為沂王後尋改賜名貴和嘉定十三年八月景獻¶
太子薨寧宗以國本未立選太祖十世孫年十五以上¶
者教育如髙宗擇普安恩平故事遂以十四年六月丙¶
寅立貴和為皇子改賜名竑而以帝嗣沂王六月乙亥¶
<pb:KR2a0032_WYG_041-2a>¶
補秉義郎八月甲子授右監門衞大将軍賜名貴誠十¶
五年五月丁巳以竑為檢校少保進封濟國公巳未以¶
帝為邵州防禦使帝性凝重寡言潔修好學每朝參待¶
漏或多笑語帝獨儼然出入殿庭矩度有常見者斂容¶
㑹濟國公竑與丞相史彌逺有違言彌逺日謀媒蘖其¶
失於寧宗屬意於帝而未遂十七年八月丙戊寧宗違¶
豫自是不視朝壬辰疾篤彌遠稱詔以貴誠為皇子改¶
賜名昀授武泰軍節度使封成國公閏月丙申寧宗疾¶
甚丁酉崩于福寧殿彌遠使楊谷楊石入自楊皇后稱¶
<pb:KR2a0032_WYG_041-2b>¶
遺㫖以皇子竑開府儀同三司進封濟陽郡王判寧國¶
府命子昀嗣皇帝位大赦尊楊皇后曰皇太后同聼政¶
封竑為濟王賜第湖州以醴泉觀使就第癸亥詔宫中¶
自服三年喪九月乙亥詔褒表老儒以傅伯成為顯謨¶
閣學士楊簡寳謨閣直學士並提舉南京鴻慶宫柴中¶
行敘復元職授右文殿脩撰主管南京鴻慶宫戊寅詔¶
兄濟王妻衞國夫人呉氏封許國夫人已夘皇太后皇¶
<pb:KR2a0032_WYG_041-3a>¶
帝御便殿垂簾詔以先聖四十九代孫行可為廸功郎¶
授判司簿尉以禮部侍郎程珌吏部侍郎朱著中書舍¶
人真徳秀兼侍讀工部侍郎葛洪起居郎喬行簡宗正¶
少卿陳貴誼軍器監王塈兼侍講壬午葛洪權工部尚¶
書升兼侍讀辛夘祀明堂大赦冬十月戊戌詔諸路提¶
㸃刑獄以十一月按理囚徒巳亥嗣秀王師嵒薨壬子¶
詔百官奉按月給十一月甲子右正言麋漂請承順東¶
朝繼志述事壹以孝宗為法而新政之切者曰畏天悦¶
親講學仁民上嘉納焉癸未以五月十六日為皇太后¶
<pb:KR2a0032_WYG_041-3b>¶
夀慶節丁亥詔改明年為寳慶元年戊子以葛洪為端¶
明殿學士同簽書樞院事巳丑詔以生日為天基節十¶
二月甲午雪寒免京城官私房賃地門税等錢自是祥¶
慶災異寒暑皆免癸丑開經筵詔輔臣觀講詔太后所¶
居殿號曰慈明辛酉請大行皇帝諡號于南郊諡曰仁¶
文哲武恭孝皇帝廟號曰寧宗¶
寳慶元年春正月壬戌朔詔舉賢良庚午湖州盜潘壬¶
<pb:KR2a0032_WYG_041-4a>¶
潘丙潘甫謀立濟王竑竑聞變匿水竇中盜得之擁至¶
州治以黄袍加其身守臣謝周卿率官屬入賀初壬等¶
偽稱李全以精兵二十萬助討史彌逺擅廢立之罪比¶
明視之皆太湖漁人及巡尉兵卒竑乃遣王元春告于¶
朝而率州兵誅賊彌逺奏遣殿司将彭任討之至則盜¶
平又遣其客秦天鍚托宣醫治竑疾諭㫖逼竑死尋詔¶
貶為巴陵郡公辛未詔保寧軍節度使師彌為檢校少¶
保詔以皇太后弟奉國軍節度使楊谷保寧節度楊石¶
並開府儀同三司丙戌濟王竑訃聞特輟視朝已丑上¶
<pb:KR2a0032_WYG_041-4b>¶
寧宗諡冊寳二月甲午詔故太師武勝定國軍節度使¶
鄂王岳飛諡忠武丙申詔師彌檢校少師嗣秀王丙辰¶
楚州火戊午發廩振在京細民給犒馬歩軍皇城司守¶
衞軍有差三月癸酉葬寧宗于會稽永茂陵夏四月辛¶
夘朔寧宗祔廟壬辰詔皇兄竑贈少師保静鎮潼軍節¶
度使直舎人院王塈等繳奏命遂寢丁酉皇太后手書¶
多病自今免垂簾聼政壬寅帝兩請皇太后垂簾不允¶
<pb:KR2a0032_WYG_041-5a>¶
辛亥發廩振在京細民五月甲子詔内外文武大小之¶
臣於國政有所見聞封章来上毋或有隠丙寅詔不熄¶
為保康軍承宣使嗣濮王六月辛夘太白晝見丁未詔¶
史彌逺為太師依前右丞相兼樞密使進封魏國公彌¶
逺辭免太師秋七月丁丑滁州大水詔振恤之乙酉詔¶
行大宋元寳錢八月壬寅以司農丞姚子才封事切直¶
詔進一秩授祕書郎癸卯詔知袁州趙䈣夫直祕閣福¶
建提㸃刑獄以旌廉吏丙午詔侍從給諌卿監郎官并¶
在外前執政侍從師臣監司各舉㢘吏三人戊申詔侍¶
<pb:KR2a0032_WYG_041-5b>¶
從兩省䑓諌三衙知閤御帶環衞宫在外前執政侍從¶
帥臣監司都副都統制及屯戍主将其各舉堪充将帥¶
三人巳酉地震壬子張九成贈太師追封崇國公諡文¶
忠甲寅以程頤四世孫源為籍田令乙邜莫澤言真徳¶
秀舛論綱常簡節上語曲為濟王地詔徳秀煥章閣待¶
制提舉玉隆萬夀宫丁巳詔戒貪吏九月丙寅著作佐¶
郎陶崇上保業慎獨謹微持乆四事帝嘉納之冬十一¶
<pb:KR2a0032_WYG_041-6a>¶
月癸巳有流星大如太白甲寅詔會稽攢宫所在税賦¶
盡免折科山隂縣權免三年十一月癸亥宣繪兼同知¶
樞密院事薛極參知政事葛洪簽書樞密院事詔邵州¶
潛藩可升為寳慶府筠州與御名音相近改為瑞州壬¶
午雪寒在京諸軍給緡錢有差出戍之家倍之自是祥¶
慶災異霪雨雪寒咸給甲申朱端常言魏了翁封章謗¶
訕真徳秀奏劄誣詆詔魏了翁落職奪三秩靖州居住¶
真德秀落職罷祠十二月甲辰詔刪脩敕今是嵗兩浙¶
路户一百九十七萬五千九百九十六口二百八十二¶
<pb:KR2a0032_WYG_041-6b>¶
萬二千三十二福建路户一百七十萬四千一百八十¶
六口二百五十五萬三千七十九¶
二年春正月癸亥詔贈沈煥陸九齡官煥諡端憲九齡¶
諡文達録張九成吕祖謙張拭陸九淵子孫官各有差¶
癸酉召布衣李心傳赴闕戊寅熒惑入氐壬午太白嵗¶
星填星合于女二月辛邜監察御史梁成大言真徳秀¶
有大惡五僅褫職罷祠罰輕詔削二秩三月癸酉以乆¶
<pb:KR2a0032_WYG_041-7a>¶
雨詔大理寺三衙兩浙運司臨安府諸屬縣榷酒所凡¶
贓賞等錢罪已決者一切勿徴毋錮留妻子自是霖潦¶
寒暑皆免戊寅詔太常寺建功臣閣以昭勲崇徳為名¶
巳夘蘄州火夏四月巳丑詔輔臣奉薄其以隆興格為¶
制辛亥有流星大如太白六月丙申御後殿賜進士王¶
㑹龍以下九百八十九人及第出身有差壬寅詔以孔¶
子五十二代孫萬春襲封衍聖公秋七月戊辰雷電雨¶
晝晦大風遂安休寧兩縣界山裂洪水壞公宇民居田¶
疇八月乙巳濟王竑追降巴陵縣公辛亥衞涇薨九月¶
<pb:KR2a0032_WYG_041-7b>¶
庚申雷冬十月甲申詔寧宗御集閤以寳章為名仍置¶
學士待制員辛丑又雷辛亥熒惑嵗星填星合于女熒¶
惑犯填星改湖州為安吉州十一月甲寅脩祚徳廟以¶
嚴程嬰公孫杵臼之祀丙辰始御紫宸殿辛酉熒惑犯¶
嵗星丙子日南至上詣慈明殿十二月癸夘親享太廟¶
三年春正月辛亥朔上夀明皇太后尊號冊寳于慈明¶
殿壬子史彌逺追二秩辛酉以楊谷楊石並為少傅知¶
<pb:KR2a0032_WYG_041-8a>¶
楚州姚翀朝辭奏淮楚忠義軍事上曰南北皆吾赤子¶
何分彼此卿其為朕撫定之已巳詔朕觀朱熹集註大¶
學論語孟子中庸發揮聖賢藴奥有補治道朕勵志講¶
學緬懐典刑可特贈熹太師追封信國公三月庚戌朔¶
詔郡縣長吏勸農桑抑末作戒苛擾工部侍郎朱在進¶
對奏人主學問之要上曰先卿中庸序言之甚詳朕讀¶
之不釋手恨不與同時辛亥以皇太后尊號冊寳禮成¶
姪孫楊鳳孫以下推恩有差夏四月戊戌宣引前丞相¶
謝深甫孫女謝氏詣慈明殿進見五月壬子詔岳珂户¶
<pb:KR2a0032_WYG_041-8b>¶
部侍郎依前淮東總領兼制置使閏月已邜朔詔郡縣¶
繫囚于實書歴未經給録守臣輒行特判憲司其詳覆¶
所部獄案嵗月淹延者重寘于憲六月戊申朔日有食¶
之秋七月乙酉太隂犯心丁酉詔振贍被水郡縣其竹¶
木等税勿復丙午史彌逺乞歸田里詔不允八月庚戌¶
詔謝氏特封通義郡夫人癸亥詔凡試邑兩經罷黜更¶
勿授知縣縣令甲戌太白熒惑合于翼丙子城太平州¶
<pb:KR2a0032_WYG_041-9a>¶
詔知州綦奎進中奉大夫餘推恩有差九月癸未故觀¶
文殿大學士魏國公贈太師留正諡忠宣丙午追上寧¶
宗徽號曰法天備道純徳茂功仁文哲武聖睿恭孝皇¶
帝冬十月甲子右監門衞大将軍與奭改賜名貴謙授¶
宜州觀察使繼沂王後右千牛衞将軍孟杓改賜名乃¶
裕授荆州防禦使繼景獻太子後甲戌趙范江東提刑¶
兼知池州節制防江水歩軍池州都統司軍馬十一月¶
戊寅奉上寧宗徽號冊寳于太廟辛巳日南至郊大赦¶
改明年為紹定元年十二月己酉日旁有氣如珥壬申¶
<pb:KR2a0032_WYG_041-9b>¶
發廩振贍京城細民大元兵破闗外諸隘四川制置鄭¶
損棄三關¶
紹定元年春正月丙子朔上夀明慈睿皇太后尊號冊¶
寳于慈明殿楊谷楊石並升少師六月壬寅朔日有食¶
之己酉流星晝隕秋七月戊戌熒惑犯南斗冬十月戊¶
申熒惑犯壁壘陣星丁巳熒惑塡星合于危甲子熒惑¶
犯塡星十一月癸酉熒惑入羽林庚辰雷丁酉詔申嚴¶
<pb:KR2a0032_WYG_041-10a>¶
皇城司給符之制照䦨入法十二月辛亥以薛極知樞¶
密院事兼參知政事葛洪參知政事袁詔同知樞密院¶
事鄭清之端明殿學士簽書樞密院事¶
二年春正月庚辰大理司直張衍上檢驗推鞫四事詔¶
刑獄人命所闗其令有司究行之丁亥熒惑嵗星合于¶
婁二月庚戌詔嵗舉廉吏或犯姦贓保任同坐監司守¶
臣其申嚴覺察三月辛邜詔郡縣繫囚多瘐死獄中憲¶
司其具獄官姓名以聞黜罷之夏四月庚申詔郡縣官¶
闕毋令藝術人豪民罷吏借補權攝五月詔成都潼川¶
<pb:KR2a0032_WYG_041-10b>¶
路嵗旱民歉制司監司其亟振恤仍察郡縣奉令勤惰¶
以聞辛巳賜進士黄朴以下五百五十七人及第出身¶
有差詔絶户者許立嗣毋妄籍沒六月丁巳詔通義郡¶
夫人謝氏進封美人九月丁邜台州大水壬辰有流星¶
大如太白冬十月壬戌詔台州水災除民田租及茶鹽¶
酒酤諸雜税郡縣抑納者監司察之十一月己丑熒惑¶
入氐¶
<pb:KR2a0032_WYG_041-11a>¶
三年春正月甲申詔故皇子緝贈保信奉國軍節度使¶
開府儀同三司追封永王諡沖安壬辰知棗陽軍史嵩¶
之剏置屯田以勞賞官兩轉二月丙申日有背氣戊戌¶
詔汀贑吉建昌蠻獠竊發經擾郡縣復賦税一年庚戌¶
詔趙范起復依前知鎮江府節制防江水歩并本州在¶
砦軍馬趙葵起復依前知滁州節制本州屯戍軍馬壬¶
子詔故皇子繹賜忠正保寧軍節度使開府儀同三司¶
追封昭王諡沖純閏月癸酉逃卒穆椿夜竊入皇城燒¶
毁甲仗衞士捕得之詔磔于市乙酉太白嵗星合于畢¶
<pb:KR2a0032_WYG_041-11b>¶
三月丁酉雨土戊申奉國軍節度使不㤏薨贈少傅追¶
封樂平郡王夏四月己邜漳州連城盜起知龍巖縣荘¶
夢詵尉鍾自強不能效死守土詔各削二秩罷五月甲¶
寅檢校少保李全授彰化保康軍節度使開府儀同三¶
司京東鎮撫使依舊舊京東忠義諸軍都統制戊午李¶
全左右金吾衞上将軍職任仍舊六月乙酉嵗星入井¶
秋七月丁酉汀州寧化縣曾氏寡婦晏給軍糧禦漳寇¶
<pb:KR2a0032_WYG_041-12a>¶
有功又全活鄉民數萬人詔封恭人賜冠帔官其子承¶
信郎九月辛丑祀明堂大赦丙午美人謝氏進封貴妃¶
冬十月己巳熒惑塡星合于室十一月丁酉有星孛于¶
天市垣丁未流星晝隕十二月庚申詔録用孔子四十¶
九代孫燦補官李全叛壬戌淮東官兵王青力戰死之¶
贈右武大夫蘄州防禦使甲子詔逆賊李全反形日著¶
今乃肆為不道已敕江淮制臣率兵進討有能擒斬全¶
以降者加以不次之賞乙丑詔免明年元㑹禮以鄭清¶
之參知政事兼簽書樞密院事喬行簡端明殿學士同¶
<pb:KR2a0032_WYG_041-12b>¶
簽書樞密院事詔史彌逺敷奏精敏氣體向安朕未欲¶
勞以朝謁可十日一赴都堂治事丁邜冊命貴妃謝氏¶
為皇后已卯慈明殿出緡錢百五十萬犒諸軍振贍在¶
京細民癸未上夀明仁福慈睿皇太后尊號冊寳¶
四年春正月戊子皇太后年七十有五上詣慈明殿在¶
慶夀禮大赦史彌逺以下進秩有差賜李心傅同進士¶
出身壬寅趙范趙葵等誅李全於新塘詔各進兩秩餘¶
<pb:KR2a0032_WYG_041-13a>¶
推恩有差二月戊午朔詔雄邉軍統制總轄范勝谷汝¶
礪等誅逆著勞各官五轉将士立功者趣具等第姓名¶
来上丙子詔起復孟珙從義郎京西路分棗陽軍駐劄¶
夏四月戊辰趙范趙葵並進中大夫右文殿脩撰賜紫¶
章服金帶丁丑以鄭清之兼同知樞密院事喬行簡簽¶
書樞密院事趙善湘兵部尚書江淮制置大使知建康¶
府依舊安撫使趙范權兵部侍郎淮東安撫副使知楊¶
州兼江淮制司參謀官趙葵換福州觀察使右驍騎衞¶
大將軍淮東提刑知滁州兼大使司參議官五月丙午¶
<pb:KR2a0032_WYG_041-13b>¶
宗室司正檢校少傅安徳軍節度使天水郡公加食邑¶
五百户貴謙承宣使乃裕觀察使六月已未詔魏了翁¶
真徳秀尤焴尤爚並叙復元官職祠禄七月已丑日生¶
承氣丁酉賈渉女侍後宫詔封文安郡夫人庚戌葛洪¶
資政殿學士知紹興府有流星大如太白八月已未大¶
元兵破武休入興元攻仙人關辛酉洪咨夔叙復元官¶
祠祿辛未文安郡夫人賈氏封才人九月丙戌夜臨安¶
<pb:KR2a0032_WYG_041-14a>¶
火延及太廟統制徐儀統領馬振逺坐救焚不力貶削¶
有差上素服眂朝減膳徹樂庚子建昌軍火甲辰流星¶
晝隕冬十月戊午太常少卿度正國史院編脩官李心¶
傳各疏言宗廟之制未合於古兹緣災異宜舉行之詔¶
兩省侍從䑓諫集議以聞甲子以余天鍚為户部侍郎¶
兼知臨安府浙西安撫使癸酉大元兵破蜀口諸郡御¶
前中軍統制張宣戰青野原有功詔授沔州都統戊寅¶
以李&KR0811;為煥章閣直學士四川制置使知成都府趙彦¶
呐直龍圖閣四川安撫制置副使知興元府利路安撫¶
<pb:KR2a0032_WYG_041-14b>¶
使安癸仲户部郎中總領四川財賦十一月乙酉詔忠¶
義總管田遂力戰而殁贈武節大夫忠州刺史加封立¶
廟十二月乙亥以史嵩之為大理少卿燕京湖制置副¶
使¶
五年春正月己丑以孟珙為京西路兵馬鈴轄棗陽軍¶
駐劄庚寅詔李全之叛淮東提刑司檢法呉澄等出泰¶
州城謁賊各追官勒停其不出見賊者髙夢月劉賔雲¶
<pb:KR2a0032_WYG_041-15a>¶
循升二資罵賊而死者海陵簿吳嚞特贈朝奉郎官其¶
一子将仕郎壬辰史嵩之進大理卿權刑部侍郎京湖¶
安撫制置使知襄陽府壬寅新作太廟成二月癸丑帝¶
謁太廟三月乙酉詔京城内外免征商三月丁酉日生¶
抱氣承氣夏四月癸亥以寳章閣直學士桂如淵頃帥¶
蜀日北兵攻城不能謀合死守而迫致軍民罹殃反以¶
㨗聞詔褫職罷祠丁夘起魏了翁以集英殿脩撰知遂¶
寧府五月已丑詔昨鬱攸為災延及太室罪在朕躬而¶
二三執政引咎去職今宗廟崇成神御妥安薛極鄭清¶
<pb:KR2a0032_WYG_041-15b>¶
之喬行簡並復元官辛夘臣僚言積隂霖霪歴夏徂秋¶
疑必有致咎之徴比聞蘄州進士馮杰本儒家都大坑¶
冶司抑為鑪户誅求日増杰妻以憂死其女繼之弟大¶
聲因赴愬死于道路杰知不免毒其二子一妾舉火自¶
經而死民寃至此豈不上干隂陽之和詔都大坑冶魏¶
峴罷職癸巳太白經天晝見戊戌詔今後齊民有罪監¶
司守臣毋輙籍沒其家必具聞俟命六月乙丑熒惑塡¶
<pb:KR2a0032_WYG_041-16a>¶
星合于婁熒惑順行犯塡星丙子詔諸獄官不理他務¶
秋七月甲申詔近嵗北兵再入利閬迫近順慶承奉郎¶
胡元琰攝郡事能收㪚卒定居民諭叛将以全闔郡以¶
功特轉官三資太白入井丙戌監楚州大軍倉富起宗¶
軍變死難詔贈宣教郎官一子文林郎張煥同時被創¶
害及其家詔轉官一資丁酉以吳潛為太府少卿總領¶
淮西財賦陳貴誼端明殿學士同簽書樞密院事八月¶
乙夘起真徳秀為徽猷閣待制知泉州丁巳泗州路分¶
劉虎副都統董琳焚斷盱泗橋遏金兵已未魏了翁以¶
<pb:KR2a0032_WYG_041-16b>¶
寳章閣待制潼川安撫使知瀘州乙丑賜進士徐元杰¶
等四百九十三人及第出身有差壬申太白嵗星合于¶
張甲戌新作玉牒殿奉安累朝玉牒九月乙巳雨雹雷¶
閏月已酉有流星大如太白庚戌彗星出于角戊辰史¶
彌逺乞歸田里詔不允冬十月戊子以星變大赦金将¶
以盱眙軍来降赦盱眙改為招信軍十一月已巳喬行¶
簡累疏乞歸田詔不允十二月丙子朔進封才人賈氏¶
<pb:KR2a0032_WYG_041-17a>¶
為貴妃辛巳皇太后不豫壬午大赦皇太后崩癸夘羣¶
臣凡七表請聼政從之詔外朝大典不敢輕改宫中自¶
服三年喪時宋與大元兵合圍汴京金主奔歸徳府尋¶
奔蔡州大元再遣使議攻金史嵩之以鄒伸之報謝¶
六年春正月已酉以少傅保寧軍節度使嗣秀王師彌¶
判大宗正事趙善湘光禄大夫江淮制置大使兼知建¶
康府行宫留守加食邑四百户戊辰史彌逺加食邑千¶
户二月丁丑上大行皇太后諡曰恭聖仁烈皇后以趙¶
范為工部侍郎兼中書門下省檢正公事趙葵祕書監¶
<pb:KR2a0032_WYG_041-17b>¶
兼侍講余天鍚禮部侍郎兼侍讀癸卯熒惑犯東井三¶
月丙辰大雨雹夏四月壬寅葬恭聖仁烈皇后于永茂¶
陵五月庚戌太白熒惑合于桞鄧州移刺以城来降六¶
月丁酉史嵩之刑部侍郎兼京湖安撫制置使兼知㐮¶
陽府秋七月敗武仙于浙江八月拔唐州九月壬寅朔¶
日有食之辛亥祀明堂大赦辛酉經筵官請以御製敬¶
天法祖事親齊家四十八條及緝熙殿榜殿記宣付史¶
<pb:KR2a0032_WYG_041-18a>¶
館冬十月江海領襄軍從大元兵合圍金主於蔡州甲¶
申史宅之太府少卿史宇之将作少監並賜同進士出¶
身丙戌史彌逺進太師左丞相兼樞密使魯國公加食¶
邑一千户鄭清之光禄大夫右丞相兼樞密使加食邑¶
一千户丁亥史彌逺保寧昭信軍節度使充醴泉觀使¶
進封會稽郡王仍奉朝請加食邑封以薛極為樞密使¶
喬行簡參知政事兼同知樞密院事陳貴誼參知政事¶
兼簽書樞密院事詔史彌逺有定策大功勤勞王室今¶
以疾觧政宜加優禮長子宅之權户部侍郎兼崇政殿¶
<pb:KR2a0032_WYG_041-18b>¶
説書次子宇之直華文閣樞密院副都承㫖長孫同¶
直寳章閣次孫紹卿良卿會卿晋卿並承事郎女夫趙¶
汝軍器少監孫女夫趙崇榟官一轉已丑詔崔與之¶
李&KR0811;鄭性之赴闕庚寅以顯謨閣待制知福州真徳秀¶
兼福建安撫使乙未史彌逺薨贈中書令追封衞王諡¶
忠獻詔戒貪吏十一月乙巳給事中莫澤等言差提舉¶
千秋鴻禧觀梁成大暴狠貪婪苟賤無恥詔奪成大祠¶
<pb:KR2a0032_WYG_041-19a>¶
祿丙午詔改明年為端平元年已未以魏了翁為華文¶
閣待制知瀘州潼川安撫使賜金帶癸亥進趙葵兵部¶
侍郎淮東制置使兼知楊州甲子臺臣劾刑部尚書莫¶
澤貪淫忮害罷之丙寅權二部尚書趙范言宣和海上¶
之盟厥初甚美迄以取禍其事不可不鑑帝嘉納之丁¶
卯詔趙葵任責防禦戊辰禮部郎中洪咨夔進對今日¶
急務進君子退小人如真徳秀魏了翁當聚之于朝帝¶
是其言命咨夔洎王遂同為監察御史已巳趙葵入見¶
帝問以金事對曰今國家兵力未贍姑從和議俟根本¶
<pb:KR2a0032_WYG_041-19b>¶
既壮雪二帝之恥以復中原十二月戊寅史宅之繳納¶
賜第詔給賜本家仍奉家廟庚辰以許極為觀文殿大¶
學士知紹興府兼浙東安撫使甲申吳潛太府卿仍淮¶
西總領財賦暫兼㳂江制置知建康府戊申洪咨夔言¶
資政殿學士提舉洞霄宫袁韶仇視善類謟附彌逺險¶
忮傾危詔袁韶奪職罷祠祿壬辰臺臣言趙善湘陳䀭¶
鄭損納賂彌逺怙勢肆姦失江淮荆襄蜀漢人心罪状¶
<pb:KR2a0032_WYG_041-20a>¶
顯著詔趙善湘有討李全功特寝免陳䀭與祠鄭損落¶
職與祠¶
端平元年春正月庚子朔詔求直言侍從卿監郎官在¶
外執政從官舉堪為監司守令者各二人三衙統帥知¶
閤御帶環衞官在外總管軍帥舉堪為将帥者各二人¶
鍾震陳公益李性傳張虙並兼侍讀徐清叟黄朴李大¶
同葉味道並兼崇政殿説書辛丑趙范依前㳂江制置¶
副使權移司知黄州史嵩之權京湖安撫制置使兼知¶
襄陽府陳韡華文閣待制仍知隆興府江西安撫使詔¶
<pb:KR2a0032_WYG_041-20b>¶
徳安三關使彭哲去年十月北兵至棄闗遁削二秩勒¶
停乙巳賜故少傅權參知政事任希夷諡宣憲丙午詔¶
趙范兼淮西制置副使任責防禦太白熒惑合在斗戊¶
申金主完顔守緖傳位于宗室承麟已酉城破守緒自¶
經死承麟為亂兵所殺執其參知政事張天綱丙寅詔¶
太師中書令榮王已進王爵宜封三代曽祖子奭贈太¶
師吳國公祖伯旴贈太師益國公父師意贈太師越國¶
<pb:KR2a0032_WYG_041-21a>¶
公戊辰以樞密院言詔京西忠順統制江海棗陽同統¶
制郭勝向因所部兵行劫坐不發覺除名廣州拘管遇¶
赦還軍前自効有功並叙復元受軍職史嵩之露布告¶
金亡謹遣郭春按循故壤詣奉先縣汛掃祖宗諸陵還¶
師屯信陽命王旻守隨州王安國守棗陽蒋成守光化¶
楊恢守均並益兵飭備經理唐鄧屯田二月辛未監察¶
御史洪咨夔言上親政之始斥逐李知孝梁成大其謟¶
事權姦黨私罔上倡淫黷貨罪大罰輕詔李知孝削一¶
秩罷祠梁成大削兩秩壬申以趙彦呐為四川安撫制¶
<pb:KR2a0032_WYG_041-21b>¶
置使兼知興元府丁亥詔端平元年正月以前諸命官¶
貶竄物故者許令歸葬三月己酉以賈渉子似道為籍¶
田令辛酉詔遣太常寺主簿朱楊祖閣門祗候林拓詣¶
洛陽省謁八陵四月辛未詔遣朱復之詣八陵相度脩¶
奉丁丑詔比年宗親貧窶或致失所甚非國家睦族之¶
意大宗正司南外西外宗正司其申嚴州郡以時贍給¶
違者有刑監察御史王遂言史嵩之本不知兵矜功自¶
<pb:KR2a0032_WYG_041-22a>¶
侈謀身詭秘欺君誤國留之襄陽一日則有一日之憂¶
不報戊寅嵗星守太微垣上相星壬午監察御史洪咨¶
夔言今殘金雖滅隣國方彊益嚴守備尤恐不逮豈可¶
動色相賀渙然觧體以重方来之憂上嘉納甲申日生¶
赤暈丙戌以滅金獲其主完顔守緒遺骨告太廟其玉¶
寳法物并俘囚張天綱完顔好海等命有司審實以聞¶
庚寅詔授孟珙帶御器械京襄部押官屬陳一薦江海¶
官兩轉餘論功行賞金降人夹谷奴婢改姓同名鼎王¶
聞顯呼延寔来伯友石大瑞白華各授官有差丁酉臣¶
<pb:KR2a0032_WYG_041-22b>¶
僚言江淮荆襄諸路都大提點坑冶吳淵恃才貪虐籍¶
人家貲以數百萬計掩為己有其弟潛違道干譽任用¶
非類詔吳淵落右文殿脩撰吳潛落袐閣脩撰並放罷¶
五月庚子極卒贈少師戊申太平州螟已酉太隂入氐¶
乙夘詔李知孝瑞州居住梁成大潮州居住吳澤南康¶
軍居住並再降授官尋盡追爵秩詔魏了翁赴闕丙辰¶
以趙范為兩淮制置使節州軍馬兼㳂江制置副使壬¶
<pb:KR2a0032_WYG_041-23a>¶
戌以崔與之為端明殿學士提舉西京嵩山崇福宫陳¶
韡權工部尚書知隆興府江西安撫使丙寅詔黄幹李¶
燔李道傳陳宓樓昉徐宣胡夢昱皆阨於權姦而各行¶
其志沒齒無怨其賜諡復官優贈存恤仍各録用其子¶
以旌忠義戴埜其復元資以勵士風建陽縣盜發衆數¶
千人焚劫邵武麻沙長平六月戊辰朔鄭清之等進奏¶
選徳殿柱有金書六字曰毋不敬思無邪上曰此坐右¶
銘也庚午熒惑填星合于胃壬申詔蠲漳泉興化三州¶
丁米錢丙子以李鳴復為侍御史兼侍講戊寅以喬行¶
<pb:KR2a0032_WYG_041-23b>¶
簡知樞密院事曽從龍參知政事鄭性之簽書樞密院¶
事陳貴誼兼同知樞密院事已夘詔故巴陵縣公竑可¶
盡復本身官爵有司其檢視墓域以時致祭妻吳昨自¶
請為尼特賜慧淨法空大師紹興府月給衣資緡錢詔¶
殿司選精鋭千人命統制婁拱統領楊辛討捕建陽縣¶
盜辛巳詔故端明殿學士開府儀同三司史彌逺贈資¶
政殿大學士諡忠宣熒惑犯塡星丙戌有流星大如太¶
<pb:KR2a0032_WYG_041-24a>¶
白戊子日暈不匝生格氣癸巳史嵩之進兵部尚書禁¶
毁銅錢作器用并貿易下海秋七月乙巳詔嘉興縣王¶
臨年百二嵗補廸功郎致仕八月癸酉詔河南新復郡¶
縣乆廢播種民甚艱食江淮制司其發米麥百萬石徃¶
濟歸附軍民仍牓諭開封應天河南三京甲戌朱楊祖¶
林拓朝謁八陵回以圖進上問諸陵相去幾何及陵前¶
澗水新復楊祖悉以對上忍涕太息乙亥以趙范為京¶
河闗陕宣撫使知開封府東京留守趙葵京河制置使¶
知應天府南京留守全子才關陕制置使知河南府西¶
<pb:KR2a0032_WYG_041-24b>¶
京留守甲午權邵武軍王埜以平建陽宼有功官兩轉¶
餘推賞有差九月庚子趙范依舊京西湖北安撫制置¶
大使知襄陽府辛丑熒惑入井壬寅趙范言趙葵全子¶
才輕遣偏師復西京趙楷劉子澄參贊失計師退無律¶
致後陣敗覆詔趙葵削一秩措置河南京東營田邉備¶
全子才削一秩措置唐鄧息營田邊備劉子澄趙楷並¶
削三秩放罷又言楊義一軍之敗皆由徐敏子范用吉¶
<pb:KR2a0032_WYG_041-25a>¶
怠於赴援致不能支詔范用吉降武翼郎徐敏子削三¶
秩放罷楊義削四秩勒停自效己酉真徳秀言權臣罔¶
上講筵官亦傅會其言今承其弊有當慮者五事并及¶
泉漳冦盜鹽法之弊帝嘉納之詔進士何霆編類朱熹¶
觧注文字有補經筵授上文學冬十月己夘眞徳秀進¶
太學衍義辛卯陳貴誼薨贈少保十一月壬子京湖制¶
司剏鎭北軍詔以襄陽府駐劄御前忠衛軍為名壬戌¶
太白經天十二月己卯大元遣王檝来戊子王檝辭于¶
後殿辛卯遣鄒伸之李復禮喬仕安劉溥報謝各進二¶
<pb:KR2a0032_WYG_041-25b>¶
秩¶
　宋史巻四十一¶
