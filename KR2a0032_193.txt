# -*- mode: mandoku-view -*-
#+TITLE: 宋史
#+DATE: 2018-03-31 09:03:35.567489
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷一百九十三
<pb:KR2a0032_WYG_193-1a>¶
欽定四庫全書¶
　宋史巻一百九十三¶
元中書右丞相總裁托克托等修¶
¶
　兵志第一百四十六¶
¶
兵七(召募之制)¶
¶
召募之制起於府衛之廢唐末士卒疲於征役多亡命¶
者梁祖令諸軍悉黵面為字以識軍號是為長征之兵¶
方其募時先度人材次閲走躍試瞻視然後黵面賜以¶
緡錢衣履而隷諸籍國初因之或募土人就所在團立¶
<pb:KR2a0032_WYG_193-1b>¶
成取管伍子弟聽從本軍或募饑民以補本城或以有¶
罪配隷給役取之雖非一塗而伉健者遷禁衛短弱者¶
爲廂部制以隊伍束以法令當其無事時雖不無爵賞¶
衣廪之費一有征討則以之力戰鬭給漕輓而天下獷¶
悍失職之徒皆為良民之衛矣初太祖揀軍中彊勇者¶
號兵樣分送諸道令如樣招募後更為木挺差以尺寸¶
高下謂之等長杖委長吏都監度人材取之當部送闕¶
<pb:KR2a0032_WYG_193-2a>¶
者軍頭司覆驗引對便坐分隷諸軍真宗祥符中重定¶
等杖自五尺八寸至五尺五寸為五等諸州部送闕下¶
及等者隷次軍仁宗天聖元年詔京東西河北河東淮¶
南陜西路募兵當部送者刺指揮二字家屬給口糧兵¶
官代還以所募多寡爲賞罸又詔益利梓䕫路嵗募民¶
充軍士及數即部送分隷奉節川効忠川忠節於是逺¶
方健勇失業之民悉有所歸慶厯七年諸路募廂軍及¶
五尺七寸已上者部送闕下試補禁衛至和元年河北¶
河東陜西募就糧兵騎以四百人歩以五百人為一營¶
<pb:KR2a0032_WYG_193-2b>¶
嘉祐二年復定等杖自上四軍至武肅忠靖皆五尺巳¶
上差以寸分而視其奉錢一千者以五尺八寸七寸三¶
寸為三等奉錢七百者以五尺七寸六寸五寸為三等¶
奉錢五百者以五尺六寸五寸五分爲三等奉錢四百¶
者以五尺五寸四寸五分為二等奉錢三百者以五尺¶
五寸四寸五分四寸三寸二寸為六等奉錢二百者以¶
五尺四寸三寸五分三寸二寸為四等不給奉錢者以¶
<pb:KR2a0032_WYG_193-3a>¶
五尺二寸或下五寸七指八指為等唯武嚴御營喝¶
以藝精者充諸司筦庫執技者不設等杖七年御史唐¶
介言比嵗等募禁軍多小弱不勝鎧甲請以初創尺寸¶
為定敢議減縮者論以違制詔禁軍備戰者宜著此令¶
其備役雄武宣敕六軍搭材之類如軍馬敕治平二年¶
募陜西土民營伍子弟隷禁軍一營填止八分又遣使¶
畿縣南京曹濮單陳許蔡亳州募民補虎翼廣勇人加¶
賜絹布各一治平四年詔延州募保㨗五營以備更戍¶
熙寧元年詔諸州募饑民補廂軍二年樞密院言國初¶
<pb:KR2a0032_WYG_193-3b>¶
邊州無警則罷兵今既講和而屯兵至多徒耗金帛若¶
於近裏糧賤處増募營兵但令往戍極邊甚為便計帝¶
與文彦博及韓絳陳升之呂公弼等議之或以為自古¶
皆募營兵遇事息即罷或以為緣邊之兵不可多減乃¶
命彦博等詳議以聞三年七月詔東西路於有糧草州¶
軍招廂軍共三萬人為額十一月知定州滕甫乞下本¶
路依舊制募弓箭社以爲邊備從之四年十二月樞密¶
<pb:KR2a0032_WYG_193-4a>¶
院言在京係役兵士舊額一萬八千二百五十九人見¶
闕六千三百九十二人若招揀得足即不湏外路勾抽¶
以免不習水土凍餒道斃之患欲於在京及府界京東¶
西河北招少壮兵止供在京功役不許臣僚占差不過¶
朞年可使充足却對減在外招募之數樁管所減糧賜¶
上供以給有司之用從之五年權發遣延州趙卨招到¶
漢蕃弓箭手人騎四千九百八十四為八指揮遂擢吏¶
部員外郎加賜銀絹二百七年分遣使臣諸路選募熙¶
河效用先以名聞河北河東所募兵悉罷八年詔軍士¶
<pb:KR2a0032_WYG_193-4b>¶
祖父母父母老疾無侍丁而應募在他處者聽徙九年¶
詔選補捧日天武以下諸軍闕馬軍三分補一歩軍十¶
分補五元豐二年二月經制熙河路邊防財用司言岷¶
州床川荔川閭川砦通遠軍熟軍砦乞置牧養十監募¶
兵為監牧指揮其營田乞依官荘例募永濟卒二百人¶
其永濟卒通以千人為額從之七月沿邊安撫司言北¶
邊州軍主管刺事人乞給錢三千選募使臣職員或百¶
<pb:KR2a0032_WYG_193-5a>¶
姓為之以鈎致敵情仍選通判及監官考其虛實以行¶
賞罸從之是年以兖鄆齊濟濵棣德博民饑募為兵以¶
補開封府界京東西将兵之闕三年又詔府界諸路將¶
下闕禁軍萬數有司其速募之又詔河北水災闕食民¶
甚衆宜寄招補軍四年京東西路以調發兵将累請増¶
戍朝廷以兵員有數多寝其章然州郡實有負山帯海¶
姦盗所窺亦當過爲之慮其令益廣應募者與免貼軍¶
及他役一年六月詔在京奉錢七百以下選募馬歩軍¶
萬五千人開封府界及本路共選募義兵保甲萬人如¶
<pb:KR2a0032_WYG_193-5b>¶
涇原五千人不足於秦鳯路選募五年五月同提舉成¶
都府等路茶塲蒲宗閔乞自秦州至熙州量地里遠近¶
險易置車鋪二十八招刺兵士從之八月詔開封府界¶
京西招軍依式賜外仍増錢千十二月詔京城四面巡¶
檢募士於四門取民年三十五以下者又詔河北立額¶
歩軍各於逐指揮額外招百人五年詔一嵗内能募及¶
百人者加秩一等四月河東路經略司請以麟州飛騎¶
<pb:KR2a0032_WYG_193-6a>¶
府州威遠子弟二十五以下刺爲兵七年廣西都鈐轄¶
司言本路土兵闕額數多乞選使臣往福建江南廣東¶
招簡投換兵四千人詔於江南福建路委官招換八年¶
四月河東路安撫使呂惠卿言河東敢勇以三百人爲¶
額請給微薄應募者少臣頃仕鄜延路日奏請増三等¶
請給借支省馬給七分草料置營教習自後應募者衆¶
願依陜西路巳得指揮從之哲宗元祐元年三月詔河¶
北保甲願投軍人及得上四軍等杖事藝者特許招填¶
合給例物外更増錢五千中軍以下三千比等杖短一¶
<pb:KR2a0032_WYG_193-6b>¶
指射保甲第一等弓弩並許招刺從右司諫蘓轍請也¶
六月門下侍郎司馬光言諸州軍兵馬全欠不足守禦¶
之處量與立額招添八年樞密院言今新招兵士多是¶
饑民未諳敎閲乞自今住營州軍差官訓練候十年發¶
遣赴軍前紹聖元年樞密院乞立招禁軍官員賞格如¶
不及數罰亦隨之四年熙河蘭岷路都總管提㸃熙河¶
蘭岷等路漢蕃弓箭手司言蘭州金城關欲招置歩軍¶
<pb:KR2a0032_WYG_193-7a>¶
保㨗四指揮馬軍蕃落一指揮從之詔陜西路添置蕃¶
落軍十指揮各以五百人爲額於永興軍河中鳯翔同¶
華州各置兩指揮並隷住營州軍将下統制訓練委逐¶
路所屬都總管同選官招人初三省密院欲以牧地募¶
民牧養馬久而未集曽布以謂不若増騎兵為簡便兼¶
土兵乃勁兵又諸路出戍者已竭及建此議衆翕然皆¶
以爲允帝亦樂從之盖收租見存者七百萬嵗額一百¶
七十萬而十指揮之費二十五萬而巳故可與募人養¶
馬之法兼行也徽宗崇寧元年湖北都鈐轄舒亶奉旨¶
<pb:KR2a0032_WYG_193-7b>¶
相度召募施黔州土丁致討辰沅山猺每州無過七百¶
人緣猺賊深在溪洞險阻不通正軍故也三年京東等¶
路招軍五萬馬軍以崇㨗崇鋭名歩軍以崇武崇威名¶
四年七月熙河蘭湟路轉運使洪中孚自河東入覲帝¶
問崇威崇鋭新兵敎閲就緒否中孚曰教閲易事也臣¶
不知藝祖取天下之兵與祖考所分将兵曽無減損若¶
未嘗減損似不湏増盖兵貴簡練不貴多今遽増二軍¶
<pb:KR2a0032_WYG_193-8a>¶
所費至廣臣不知獻議者於經費之外别有措置或只¶
仰給朝廷也帝愕然曰初議増兵未嘗議費可即罷去¶
中孚曰惰游之卒不復安於南畝今一旦罷遣强者聚¶
而爲盗弱者轉徙則重為朝廷憂不若使填諸營闕無¶
闕聽於額外收管不一二年盡矣帝稱善九月詔近降¶
指揮在京諸路招崇㨗崇武等指揮十萬人又招效忠¶
蕃落指揮及額内不足人數慮卒難敷額可先招崇㨗¶
崇武十萬人候人數稍見次第即具申取旨五年詔抑¶
勒諸色人投軍者並許自身及親屬越訴其已刺字仍¶
<pb:KR2a0032_WYG_193-8b>¶
並改正政和二年廣西都鈐司奏廣西兩將額一萬三¶
百餘人事故逃亡於荆湖南北江南東西寄招緣諸路¶
以非本職多不用心今兵闕六分欲乞本路鄰路有犯¶
徒并杖以下情重之人除配沙門島廣南逺惡并犯强¶
盜兇惡殺人放火事干化外並依法外餘並免決刺填¶
從之四年中衛大夫童師敏言東南州郡例闕廂軍凡¶
有役使並是和雇若令諸郡守臣并提刑司措置招填¶
<pb:KR2a0032_WYG_193-9a>¶
庶可省費從之宣和元年髙陽闗路安撫使呉玠奉手¶
詔招填諸路禁軍闕額以十分爲率招及四分以下逓¶
展磨勘年七分以上逓減磨勘年髙陽闗路河間府滄¶
覇恩州信安軍招填數足乞行推賞從之二年手詔比¶
聞諸路州軍招置廂軍河清壯城等往往怯懦㓜小不¶
及等樣虛費廪食不堪驅使今後並仰遵著令招填如¶
違戾以違制論四年正月兩浙東路鈐轄司奏乞将温¶
處衢婺州元管不係将禁軍六指揮更招置増爲十指¶
揮並以五百人爲額凡五千人庶成全将及更於台州¶
<pb:KR2a0032_WYG_193-9b>¶
招置不係將禁軍一指揮以四百人爲額從之三月臣¶
僚言竊聞道路洶洶相怖云諸軍捉人刺湼以補闕額¶
率數人驅一壮夫且曵且敺百姓呌呼或齧指求免日¶
者金明池人大和㑹忽遮門大索但長身少年牽之而¶
去云充軍致賣蔬茹者不敢入城行旅市人下逮奴隷¶
皆避藏恐懼事駭見聞今國家閒暇必欲招填禁旅當¶
明示法令賚以金帛捐財百萬則十萬人應募矣捉人¶
<pb:KR2a0032_WYG_193-10a>¶
於途實虧國體流聞四方傳播逺邇殊爲未便伏望亟¶
行禁止以弭疑畏時寳籙宫道士張繼滋因往尉氏亦¶
被刺涅事聞手詔提刑司根治四月臣僚因言招刺闕¶
額禁軍樞密院立限太遽諸營弗戢人用大駭幸不旋¶
踵德音禁止羣情悦服其巳被刺涅而非願者頗亦改¶
正尚有經官求免而未得者輦轂若此况其逺乎竊聞¶
小人假借聲勢因緣奪攘所在多有若或哀鳴得脱其¶
家巳空今往來猶懐畏避伏望聖明特賜戒勅應在外¶
招軍去處毋得横濫從之七年減掖庭用度減侍從官¶
<pb:KR2a0032_WYG_193-10b>¶
以上月廪罷諸兼局有司據所得數撥充諸路糴本及¶
募兵賞軍之用欽宗即位詔守令募州縣鄉村土豪為¶
隊長各自募其親識鄉里以行及五十人以上先與進¶
義副尉三百人以上與承信郎募文武官習武勇者為¶
統領行日所發州軍授以器甲人給糧半月地里逺者¶
所至州縣接續批支京畿輔郡兵馬制置使司言諸路¶
召募敢勇効用每名先給錢三千赴本司試騐給據訖¶
<pb:KR2a0032_WYG_193-11a>¶
支散銀絹激賞若監司知通令佐并應有官人能召到¶
敢勇効用事藝髙强及二百人以上者乞與轉一官每¶
加二百人依此或監司郡守州縣官以下應緣軍期事¶
件稍有稽緩並依軍法從之靖康元年春正月臣僚言¶
諸路見招募人兵緣逐處漕計闕乏乞於近州應奉司¶
及延福宫西城錢帛並許請用庶得速辦從之又詔龍¶
猛龍騎歸逺壮勇諸軍闕額可行下諸路揀選配填又¶
詔巳降指揮逐處各以召募効用敢勇武藝人數多寡¶
等第推賞又詔聞希賞之人抑勒强募自今並取情願¶
<pb:KR2a0032_WYG_193-11b>¶
敢有違戾當議重罰毋得將羸弱不堪出戰及巳有係¶
軍籍者一例充募及詔募武舉及第有材武方略或有¶
戰功曽經戰陣及經邊任大小使臣不以罪犯巳發未¶
敘及武學有方略智謀及曽充弓馬所子弟及諸色有¶
膽勇敢戰之人並許赴親征行營司又詔募陜西土人¶
爲兵并使臣効用等赴姚平仲軍使喚其應募人修武¶
郎巳上二十貫進義副尉以上十五貫軍人百姓十貫¶
<pb:KR2a0032_WYG_193-12a>¶
並於開封府應管官錢内支四月詔巳降指揮發還歸¶
朝人往大金軍前如不願往所在量給口劵津遣元有¶
官守人並不釐務支奉給之半其願効力軍前者許自¶
陳五月河北河東路宣撫司奏河北諸州軍所管正兵¶
絶少又陜西游手惰民願充軍者亦衆秪緣招刺闕乏¶
例物是致軍額常闕今若給一色銀絹折充例物犒設¶
起發召募人作義勇止於右臂上刺字依禁軍例物支¶
衣糧料錢陜西五路共可得二萬人比之淮浙等路所¶
得將兵實可使喚從之詔遣文武官各一員前去陜西¶
<pb:KR2a0032_WYG_193-12b>¶
路募兵二萬人赴闕遂命趙鼎特除開封府曹官种湘¶
差宣撫司凖備将領並充陜西路幹當公事専一募兵¶
是月遣户部員外郎陳師尹往福建路募槍杖手都水¶
使者陳求道言朝廷差官往陜西招軍適當嵗豐恐未¶
易招填若就委監司招募保甲啖以例物與免科差以¶
作其氣可得勁兵五萬從之六月樞密都承旨折彦實¶
奏西人結連女真爲日甚久豈無覬覦關中之志即今¶
<pb:KR2a0032_WYG_193-13a>¶
諸路人馬皆空萬一敵人長驅何以枝梧言之可爲寒¶
心朝廷似未深慮也河東河朔之患巳形人故憂之陜¶
西之患未作人故忽之若每路先與十萬緡令帥臣招¶
募土人爲保䕶之計責以控扼不得放令侵入仍湏朝¶
廷應副漕司乘時廣行儲蓄以為急務又開封府尹聶¶
山奏招兵者今日之急務近緣京畿諸邑例各招刺至¶
於無人就募則强捕村民及往來行人爲之遂致里甿¶
奔駭啇旅不行殊失朝廷愛民之意檢凖政和令諸盜¶
再犯杖以上情理不可決放而堪充軍者給例物刺充¶
<pb:KR2a0032_WYG_193-13b>¶
廂軍今京城裏外間有盜賊皆是豪猾無所畏憚雖經¶
斷罪頑惡弗悛若依上條刺充廂軍不惟得强壮之用¶
又且收集姦黠不復為盜如允所請則自内及外皆可¶
見之施行從之七月陜西五路制置使錢蓋言都水使¶
者陳求道請招刺保甲五萬充軍緣比來陜右正兵數¶
少全藉保甲守禦及運糧諸役差使外所餘無幾若更¶
招刺五萬充軍則是正丁占使殆徧不唯難以選擇兼¶
<pb:KR2a0032_WYG_193-14a>¶
慮民情驚疑别致生事欲乞令州縣曉諭保甲取其情¶
願如未有情願之人即乞令保甲司於正丁餘數内選¶
擇通赴闕人共成七萬可以足用從之是月錢蓋奏陜¶
西募土人充軍多是市井烏合不堪臨敵今折彦實支¶
陜西六路銅錢各十萬緡每名添錢十千自可精擇少¶
壮及等杖人可得正軍一萬六路共得六萬人從之十¶
月樞密院奏召募有材武勇鋭及膽勇人并射獵射生¶
户從之又奏福建路有忠義武勇立功自效取仕之人¶
理宜召募除保甲正兵外弓手百姓曾行有罪軍人並¶
<pb:KR2a0032_WYG_193-14b>¶
聽應募如有武藝髙强實有膽勇衆所推服願應募爲¶
部領人者依逐項名目權攝部領各以所募人數借補¶
官資從之十一月京城四壁共十萬人黄人黄旗滿市¶
時應募者多庸匄殊無鬭志閏十一月何㮚用王徤募¶
竒兵雖操瓢行乞之人亦皆應募倉卒未就紀律竒兵¶
亂敺王徤殺使臣數十人内前大擾王宗濋斬渠魁數¶
人乃定及出戰為鐡騎所衝望風奔潰殱焉十一月詔¶
<pb:KR2a0032_WYG_193-15a>¶
諸軍詐效蕃裝焚劫財物限十日齎贓自首與免罪仍¶
召募潰兵收管給口食焉逃亡之法國初以來各有増¶
損熙寧五年詔禁軍奉錢至五百而亡滿七日者斬舊¶
制三日者死初執政議更法請滿十日帝曰臨陣而亡¶
過十日而首得不長姦乎安石曰臨陣而亡法不計日¶
即入斬刑今當立在軍興所亡滿三日論如對冦賊律¶
樞密使蔡挺請沿邊而亡滿三日者斬安石曰沿邊有¶
非軍興之所不可一槩坐以重刑本立重法以禁避寇¶
賊及軍興而巳帝曰然文彦博固言軍法臣等所當總¶
<pb:KR2a0032_WYG_193-15b>¶
領不宜輕改如前代銷兵乃生變安石曰前代如杜元¶
頴等銷兵乃其措置失當非兵不可銷也且當蕭俛時¶
天下兵至多民力不給安得不減方幽州以朱克融等¶
送京師請毋遣克融還幽州煽衆為亂而朝廷乃令克¶
融等飄泊京師久之不調復遣歸北克融所以復亂亦¶
何預銷兵事彦博曰國初禁軍逃亡滿一日者斬仁宗¶
改滿三日當時議者巳慮壊軍法安石曰仁宗改法以¶
<pb:KR2a0032_WYG_193-16a>¶
來活人命至多然於軍人逃亡比舊不聞加多仁宗改¶
法不爲不善帝乃詔増爲七日元豐元年知鄂州王韶¶
言乞自今逃亡配軍爲盜聽捕斬賞錢詔坐條劄韶照¶
㑹如所犯情重罪不致死奏裁三年六月詔軍士民兵¶
逃亡随軍効用若首獲並械送所屬論如法雖立戰功¶
不賞仍不許以功贖過令隨軍榜諭四年詔沈括奏以¶
軍前士卒逃亡潰散在路本非得巳湏當急且招安卿¶
可速具朝旨出榜云聞戰士止是不禁饑寒逃歸其家¶
可各隨所在城砦權送納器甲請給糧食聽歸所屬節¶
<pb:KR2a0032_WYG_193-16b>¶
次具招撫數以聞崇寧四年九月樞密院言熙河都總¶
管司舊無兵籍乞令諸将各置籍日具有無開收旬具¶
元額見管及逃亡事故細目申總管司本司掲貼都簿¶
委機宜一員逐時抽摘㸃檢從之十月尚書省言今所¶
在逃軍聚集至以千數小則驚動鄉邑大則公爲刼盜¶
累降指揮許以首身或令投換終未革絶昔神宗以將¶
不知兵以兵不知将故分領将統兵官司凡兵之事無¶
<pb:KR2a0032_WYG_193-17a>¶
所不統則其逃亡走死豈得不任其責檢㑹将敕與見¶
行敕令皆未有将官與人員任責之法致令來兵将不¶
加存恤勞役其身至於逃避而任職之人悉不加罪近¶
日熙河一路逃者幾四萬将副坐視而不禁人員将校¶
故縱而不問至逃亡軍人所在皆有蓋自來立法未詳¶
兼軍中長行節級人員將校什長相統同營相依上下¶
相制豈得致其逃亡漫不省察况招軍既立賞格則逃¶
走安可無禁今叅詳脩立賞罰十數條並從之五年樞¶
密院備童貫所言陜西等處差官招諭逃亡軍人並許¶
<pb:KR2a0032_WYG_193-17b>¶
所在首身更不㑹問便支口劵令歸本營邊上軍人憚¶
於戍守之勞往往逃竄於内郡首身遂得口劵歸營恐¶
相習成風有害軍政乞自今應軍人首身並湏㑹問逃¶
亡赦限依今來招諭指揮若係赦後逃亡即乞依條施¶
行從之大觀三年樞密院備臣僚言云自陜西路提㸃¶
刑獄呉安憲始陳招誘逃亡廂禁軍之法乃著許令投¶
換改刺之令自此諸弊寖生軍律不肅朝廷洞見其弊¶
<pb:KR2a0032_WYG_193-18a>¶
巳嚴立法然尚有冒名一節其弊未除請如主兵官舊¶
曽占使書札作匠雜技手業之徒或與統轄軍員素有¶
嫌忌意欲舎此而就彼或所部逃亡數多欲避譴責輙¶
将逃軍承逃亡之名便與請給既避譴責又冒請受上¶
下相蒙莫之能革致使軍士多懐擅去之心者良以易¶
得擅住之地也若加重賞申以嚴刑庶革斯弊有禆成¶
法從之四年樞密院言諸路及京畿逃亡軍數居多雖¶
赦敇立限許首終懐畏避若諸路専委知州通判或職¶
官一員京畿委知縣若招誘累及三百人以上與減一¶
<pb:KR2a0032_WYG_193-18b>¶
年磨勘五百人以上一年半千人以上取㫖推恩於理¶
爲便政和二年臣僚言祖宗軍政大備無可議者比多¶
逃亡者緣所在推行未至及主兵司官遵奉未嚴故也¶
其弊有六一曰上下率歛二曰舉放營債三曰聚集賭¶
博四曰差使不均五曰防送過逺六曰單身無火聚似¶
此雖具有條禁而犯者極多欲乞下有司推究除兵将¶
官嵗終立定賞罰條格外詔諸路提刑司每嵗終將本¶
<pb:KR2a0032_WYG_193-19a>¶
路州軍不係将禁軍見管及逃亡人數叅互比較具最¶
多最少處各一州知通職位姓名申樞密院從之三年¶
十一月開封少尹陳彦脩言諸廂收到寒凍赤露共五¶
千七百餘人其間逃軍數多令行措置今欲依押送逃¶
軍格每二十人各差使臣一員付與係押送人各踏逐¶
稳便官屋安泊依居養法闗請錢米存養候晴和管押¶
前去所有沿路支破口劵並依本府押送逃軍法請於¶
合破口劵等外更量支盤纒詔每人支盤纒錢三百衲¶
襖一領候二月晴暖即行發遣四年尚書省着令諸禁¶
<pb:KR2a0032_WYG_193-19b>¶
軍差發出戍未到軍前或巳到而代去半年以上逃亡¶
首獲雖㑹恩配如捕獲法上軍首身或捕獲㑹恩配依¶
七日内法下軍本名應配者配千里若本管輙停留與¶
同罪雖該赦仍依配法從之五年立錢監兵匠逃走刺¶
手背法宣和二年手詔逃卒頗多仰宣撫司措置以聞¶
童貫言凡逃卒冬祀大赦巳有百日首身免罪之文緣¶
内有元犯雖首身於常法尚合移降移配者即未敢赴¶
<pb:KR2a0032_WYG_193-20a>¶
官自陳欲乞在京并京畿京西陜西河東路逃軍自今¶
指揮到日通未滿赦限共一百日許令首身免罪依舊¶
軍分職次收管仍免本司本營問儅及放免官逋如本¶
犯經冬祀赦後猶有移降移配特與原免若限滿不首¶
則依常法科罪凡逃軍係在京住營依限於在京首身¶
者令所隷軍司當日押赴本營若見出戍者即破口劵¶
轉押赴本路駐泊州軍並依前項指揮免罪依舊收管¶
凡逃軍在外依限首身者並於所在日破米二升其縣¶
鎮砦並限當日解本州軍每二十人作一番差職員管¶
<pb:KR2a0032_WYG_193-20b>¶
押仍沿路給破口食交付前路州軍轉送住營去處如¶
見出戍即轉駐泊州軍收管凡首身軍人並不許投換¶
他軍凡所在當職官如能於限内用心招收逃軍措置¶
轉送住營或出戍處收管候滿在外委提刑司在京委¶
開封府取索到營出戍處公文驗人數最優者申宣撫¶
司取㫖推恩並從之三年詔江浙軍前等處應逃竄軍¶
兵並特放罪許於本将見出軍路分州縣首身依舊給¶
<pb:KR2a0032_WYG_193-21a>¶
請隨處權行收管若走往他處或於住營去處首獲即¶
令所在官司逐旋發遣赴本将應副使喚仍委逐路安¶
撫鈐轄提刑司覺察如所在輙敢隐芘或逐司不行覺¶
察並論違制四年臣僚言中外士卒無故逃亡所在有¶
之祖宗治軍紀律甚嚴若在戍者還家當役者避事必¶
有轅門之戮今既宥其罪且許投換不制於什伍之長¶
既立赦限又特展日以寛其自首之期臣恐逃亡得計¶
其弊益滋乞除恩赦外不輕與限使知限之不可爲常¶
庶有畏懼從之五年臣僚言今諸軍逃亡者不以實聞¶
<pb:KR2a0032_WYG_193-21b>¶
諸處冒名請給至於揀閲差役則巧爲占破甚不獲巳¶
則雇募逋逃以充名數旋即遁去無復實用平居難於¶
供億緩急無以應用而姦人攘臂其間坐費財賦雖開¶
收勘歛法制滋詳而共利之人一體傅㑹望賜處分先¶
令當職官覈見實數保明申逹轉運司期日委諸郡守¶
貳㸃閲仍闗掌兵官司照㑹行下不可勾押至州者差¶
官就閲期以同日究見的實稍渉欺罔根治不赦監司¶
<pb:KR2a0032_WYG_193-22a>¶
使者分郡覆實具數申逹于朝以待差官分按必行罪¶
賞使官無虛費而軍有實用則紀律可明國用可省詔¶
送樞密院條畫措置七年二月尚書省言開封府状乞¶
應在京犯盜配降出外之人復走入京投換者許人告¶
捕科以逃亡捕獲之罪酌情増配其官司及本營典首¶
人員曹級容庇收留各杖一百因致爲盜者依差使配¶
軍入京作過法與犯人同罪罪止徒二年不以去官赦¶
原減及在京犯罪編管出外逃亡入京之人雖有斷罪¶
増加地里條法緣止是募告賞格大輕是致往往復走¶
<pb:KR2a0032_WYG_193-22b>¶
入京欲乞元犯杖罪賞錢十貫徒罪二十貫流罪三十¶
貫並以犯事人家財充從之十二月詔應諸路逃竄軍¶
人或巳該赦恩出首避免却歸出戍去處再行逃竄之¶
人令於所在去處首身並特與免罪於一般軍分安排¶
支破請給發赴軍前使喚靖康元年三月詔隨從行宫¶
禁衛軍兵等有逃亡者並依法施行五月臣僚言泗州¶
頃遣勤王之師管押者不善統制類多遁歸既而畏法¶
<pb:KR2a0032_WYG_193-23a>¶
不敢出本州遂開閤請受在外無以給養竊慮因聚為¶
盜恐他州亦多如此乞敕應勤王兵有遁歸已經赦宥¶
者並令首身從之六月詔應河東潰散諸路将佐並仰¶
逐路帥守發遣赴河東河北制置司以功贖過河北路¶
制置司都統制王淵言被㫖差充招集种師道等下潰¶
散人馬應援太原限滿不首即寄禁家屬許人收捕赴¶
軍前重行處置從之仍自指揮到日限以十日河北路¶
制使劉韐奏近制置使种師中領軍到於榆次失利潰¶
散師中不知存在奉旨師中下應統制将佐使臣等並¶
<pb:KR2a0032_WYG_193-23b>¶
與放罪臣按用兵失主将統制将佐並合行軍法軍法¶
行則人以主将爲重緩急必須䕶救若不行軍法緩急¶
之際争先逃遁視主將如路人略不顧恤近年以來高¶
永年䧟殁一行将佐及中軍将提轄等未嘗罪以軍法¶
繼而劉法䧟殁今种師中又死王事若兩軍相遇勢力¶
不加血戰而敗或失主将亦無可言榆次之戰頃刻而¶
潰統制將佐使臣走者十巳八九軍士中傷十無一二¶
<pb:KR2a0032_WYG_193-24a>¶
獨師中不出若謂師中撫御少恩紀律不嚴而其受命¶
即行奮不顧身初聞右軍戰却即遣應援比時諸將巳¶
無在者至賊兵犯營師中猶未肯上馬使師中有偷生¶
之心聞敗即行亦必得出一時将佐若能戮力相救或¶
可破敵今一軍纔却諸将不有主師相繼而遁其初猶¶
有懼色既聞放罪遂皆釋然朝廷以太原之圍未解未¶
欲窮治今師旅方興深恐無所懲艾遇敵必不用命欲¶
乞指揮應种師中下統制将佐並依聖旨處分仍令軍¶
前自効如能用命立功與免前罪今後非立戰功雖該¶
<pb:KR2a0032_WYG_193-24b>¶
恩赦不得敘復仍乞優詔褒贈師中以爲忠義之勸詔¶
种師中下統制将佐並降五官仍開具職位姓名申尚¶
書省餘依劉韐所奏八月河北河東路宣撫司奏近據¶
都統制王淵捉獲潰敗使臣巳管押赴宣撫副使劉韐¶
軍前交割依軍法施行外訪聞尚有未曽出首将佐使¶
臣詔限今指揮到日更與展限十日許令於所在州軍¶
出首仍依元降指揮免罪特與支破遞馬驛劵疾速發¶
<pb:KR2a0032_WYG_193-25a>¶
赴軍前自効候立功日優加推賞如再限滿日更不首¶
身當取見職名重賞購捕定行軍法仍多出榜示諭二¶
年四月詔訪聞諸處潰散軍人嘯聚作過将百姓强刺¶
充軍驅虜隨行使喚遇敵使前害枉良民其令有司牓¶
諭被虜强刺之人許以自陳給據各令歸業願充軍者¶
隨等杖刺填禁廂軍依條支給例物又詔昨逃亡班直¶
諸軍雖巳降指揮撫諭並與免罪發歸元處其管押兵¶
官未有指揮可候指揮到許於所在官司自陳亦與免¶
罪建炎初招募多西北之人其後令諸路州軍砦或三¶
<pb:KR2a0032_WYG_193-25b>¶
衙招募或選刺三衙軍中子弟或從諸郡選刺中軍子¶
弟解發復詔滄濵及江淮沿流州軍募善没水經時伏¶
藏者以五十爲額神武右軍統制張俊言牙軍多招集¶
烏合之衆擬上等改刺勝㨗次等刺振華振武庶得部¶
分歸一訓練爲便詔兩浙江東除江隂軍各募水軍二¶
百人紹興元年廣東帥臣言本路将兵元五千二百見¶
千三百十九今擬将官駐劄諸軍洎本路州軍以十分¶
<pb:KR2a0032_WYG_193-26a>¶
爲率各招其半二年累降令行在諸軍毋互相招收及¶
将别軍人拘執違者行軍法四年詔所招河北人充河¶
北振武餘人刺陜西振華指揮沿江招置水軍備戰艦¶
募東南諳水者充每指揮以五百為額十年詔三京路¶
招撫處置使司招効用軍兵萬人内招使臣二千員十¶
五年福建安撫莫将言汀漳泉劔四州與廣東江西接¶
壤比年冦盜剽刼居民土豪備私錢集社户防捍有勞¶
有司不爲上聞推恩破家無所依歸勢必從賊官軍不¶
習山險且瘴癘侵加不能窮追管屬良民悉轉爲盜請¶
<pb:KR2a0032_WYG_193-26b>¶
委四州守臣募此游手無歸勇徤之人各收千人仍以¶
効用爲名足可備用實永久利詔令張淵同措置二十¶
四年殿前都指揮使楊存中言舊制在京所管捧日天¶
武拱聖驍騎驍勝寧朔神騎神勇宣武虎翼廣勇諸指¶
揮禁軍内捧日天武依條升揀扈衛諸班直拱聖神勇¶
以下升揀捧日天武除逃亡有故僅千九百人請於今¶
年分定月内招千人二十七年楊存中奉㫖二衙所招¶
<pb:KR2a0032_WYG_193-27a>¶
効用兵令住招今闕六千七百二十六人若不招填兵¶
數日損詔本司來年正月為始依舊招募隆興元年歩¶
軍司郭振言本司在京日軍額三萬九千五百今行在¶
僅千二百一十九詔招填千七百八十一人以三千爲¶
額刺充神衛虎翼飛山床子弩雄武等指揮乾道七年¶
馬軍司王友直言見管戰馬二千七百餘止有傔馬六¶
百餘人請招傔兵千五百並充雄威詔招千人刺歩傔¶
二字歩軍司呉挺言歩司五軍額二萬五千見闕三千¶
六百詔令招填淳熙十六年殿前副都指揮郭鈞言淳¶
<pb:KR2a0032_WYG_193-27b>¶
熙五年住招兵今踰十載戰隊合用火分傔兵闕詔招¶
千人紹熙二年詔歩軍司招軍千人慶元元年詔楚州¶
招到二百六十一人補弩手効用五年詔給降度牒付¶
金州都統招填闕額并揀汰兵照紹熙初年令自五尺¶
四寸至五尺六寸三等招收開禧元年興元都統秦世¶
輔言本司軍多闕額紹興之末管二萬九千餘人乾道¶
三年立額二萬七千今二萬五千四百差戍官占實萬¶
<pb:KR2a0032_WYG_193-28a>¶
一百四十三人㸃閲所部堪披帯人僅六百二十七請¶
從本司酌紹興額招刺參知政事蔣芾言在内諸軍每¶
月逃亡不下四百人若權住招一年半俟財用稍足招¶
强壮不惟省費又得兵精且南渡以來兵籍之數紹興¶
十二年二十一萬四千五百餘人二十三年二十五萬¶
四千五百四十人三十年三十一萬八千一百三十八¶
人乾道三年三十二萬三千三百一人只此二十三年¶
巳増六萬九千六十一人如此何緣財用有餘寳慶二¶
年知武岡軍呉愈言禁衛兵所以重根本威外夷太祖¶
<pb:KR2a0032_WYG_193-28b>¶
聚天下精兵在京者十餘萬州郡亦十餘萬嘉定十五¶
年三衙馬歩諸軍凡七萬餘闕舊額三萬若以川蜀荆¶
襄兩淮屯戍較之奚啻數倍於禁衛宜遵舊制擇州郡¶
禁兵補禁衛闕州郡闕額帥守招填紹定四年臣僚言¶
州郡有禁卒有壮城有廂軍有土兵一州之財自足以¶
給一州之兵比年尺籍多虛月招嵗補悉成文具蓋州¶
郡吝養兵之費所招無二三逃亡已六七宜申嚴帥臣¶
<pb:KR2a0032_WYG_193-29a>¶
應郡守到罷具兵額若干逃故若干招填若干攷其數¶
而黜陟之寳祐間州郡闕守承攝者遣令招刺不詢材¶
武務盜帑儲咸淳季年邊報日聞召募尤急官降錢甚¶
優厚强刺平民非無法禁所司莫能體上意執民爲兵¶
或甘言誑誘或詐名賈舟候負販者羣至輙載之去或¶
購航船人全船疾趨所隷或令軍婦冶容誘于路盡湼¶
刺之由是野無耕人途無商旅往往聚丁壮數十而后¶
敢入市民有被執而赴水火者有自斷指臂以求免者¶
有與軍人抗而殺傷者無賴乘機假名為擾九年賈似¶
<pb:KR2a0032_WYG_193-29b>¶
道疏云景定元年迄今節次招軍凡二十三萬三千有¶
竒除塡額創招者九萬五千近又招五萬謂之無兵不¶
可十年汪立信書抵賈似道陳三䇿一謂内地何用多¶
兵宜悉抽以過江可得六十萬矣蓋兵不貴多貴乎訓¶
練之有素苟不堪受甲徒取充數将焉用之考之舊制¶
凡軍有闕額即招塡熙寧元豐講求民兵之政於是募¶
兵浸減而三衙多虛籍至于靖康禁衛弱矣中興復用¶
<pb:KR2a0032_WYG_193-30a>¶
招募立等杖選勇壮覈人才驗虛實審刺之法雖在諸¶
屯而已招者兵籍悉總于樞府云¶
　宋史巻一百九十三¶
<pb:KR2a0032_WYG_193-30b>¶
<pb:KR2a0032_WYG_193-31a>¶
　宋史巻一百九十三考證¶
兵志七只此二十三年巳増六萬九千六十一人○(臣)¶
　(開鼎)按通鑑自紹興十二年至乾道三年共二十五¶
　年三字誤所増之數亦不符¶
　宋史巻一百九十三考證¶
<pb:KR2a0032_WYG_193-31b>¶
