# -*- mode: mandoku-view -*-
#+TITLE: 宋史
#+DATE: 2018-03-31 09:03:35.020219
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷一百六十六
<pb:KR2a0032_WYG_166-1a>¶
欽定四庫全書¶
　宋史卷一百六十六¶
元中書右丞相總裁托克托等修¶
¶
　職官志第一百十九¶
¶
職官六　殿前司　　　侍衛親軍(環衛官皇城司)　　客省引進　四方館　¶
¶
　　　　　　東西上閤門　帶御器械(内侍省開封府)　　臨安府　　河南應天府　¶
　　　　　　次府　　　(節度使承宣觀察防禦等使)¶
殿前司　都指揮使　副都指揮使　都虞候各一人¶
掌殿前諸班直及歩騎諸指揮之名籍凡統制訓練蕃¶
<pb:KR2a0032_WYG_166-1b>¶
衛戍守遷補賞罰皆總其政令而有都㸃檢副都㸃檢¶
之名在都指揮之上後不復置入則侍衛殿陛出則扈¶
從乗輿大禮則提㸃編排整肅禁衛鹵簿儀仗掌宿衛¶
之事都指揮使以節度使為之而副都指揮使都虞候¶
以刺史以上充資序淺則主管本司公事馬歩軍亦如¶
之備則通治闕則互攝凡軍事皆行以法而治其獄訟¶
若情不中法則禀奏聽旨　騎軍有殿前指揮使内殿¶
<pb:KR2a0032_WYG_166-2a>¶
直散員散指揮散都頭散祗候金鎗班東西班散直鈞¶
容直及捧日以下諸軍指揮　歩軍有御龍直骨朶子¶
直弓箭直弩直及天武以下諸軍指揮　諸班有都虞¶
候指揮使都軍使都知副都知押班　御龍諸直有四¶
直都虞候本直各有都虞候指揮使副指揮使都頭副¶
都頭十将将虞候　騎軍歩軍有捧日天武左右四廂¶
都指揮使捧日天武左右廂各有都指揮使每軍有都¶
指揮使都虞候每指揮有指揮使副指揮使每都有軍¶
使副兵馬使十将将虞候承局押官各以其職隸于殿¶
<pb:KR2a0032_WYG_166-2b>¶
前司元祐七年簽書樞宻院王巖叟言祖宗以來三帥¶
不曾闕兩人若殿帥闕難於從下超補姚麟係殿前都¶
虞候合升作歩軍副都指揮使紹聖三年詔殿前指揮¶
使金鎗弩手班龍旗直所減人額及排定班分並依元¶
豐詔旨政和四年詔殿前都指揮使在節度使之上殿¶
前副都指揮使在正任承宣使之上殿前都虞候在正¶
任防禦使之上渡江後都指揮間虗不除則以主管殿¶
<pb:KR2a0032_WYG_166-3a>¶
前司一員任其事其屬有幹辦公事主管禁衛二員凖¶
備差遣凖備差使㸃檢醫藥飯食各一員書冩機宜文¶
字一員本司掌諸班直禁旅扈衛之事捧日天武四廂¶
隸焉訓齊其衆振飭其藝通輪内宿併宿衛親兵並聽¶
節制其下有統制統領将佐等分任其事凡諸軍班直¶
功賞轉補行門拍試換官閱實排連以詔于上諸殿侍¶
差使年滿出職祗應參班覈其名籍以時教閱則謹鞍¶
馬軍器衣甲之出入軍兵有獄訟則以法鞫治初渡江¶
草剏三衛之制未備稍稍招集填制三帥資淺者各有¶
<pb:KR2a0032_WYG_166-3b>¶
主管某司公事之稱又别置御營司擢王淵為都統制¶
其後外州駐劄又有御前諸軍都統制之名又併入神¶
武軍以舊統制統領改充殿前司統制統領官乾道中¶
臣僚言三衙軍制名稱不正以舊制論之軍職大者凡¶
八等除都指揮使或不常制外曰殿前副都指揮使馬¶
軍副都指揮使歩軍副都指揮使次各有都虞候次有¶
捧日天武四廂都指揮使龍神衛四廂都指揮使秩秩¶
<pb:KR2a0032_WYG_166-4a>¶
有序若登第然降此而下則分營分廂各置副都指揮¶
使邊境有事命将討捕則旋立總管鈐轄都監之名使¶
各将其所部以出事已復初令以宿衛虎士而與在外¶
諸軍同其名以統制統領為之長又使遥帶外路總管¶
鈐轄皆非舊典所當法祖宗之舊正三衙之名改諸軍¶
為諸廂改統制以下為都虞候指揮使要使宿衛之職¶
預有差等士卒之心明有所係異時拜将必無一軍皆¶
驚之舉時不果行淳熙以後四廂之職多虚而殿司職¶
司有權管幹有時暫照管之號愈非乾道以前之比矣¶
<pb:KR2a0032_WYG_166-4b>¶
侍衛親軍馬軍　都指揮使　副都指揮使　都虞候¶
各一人掌馬軍諸指揮之名籍凡統制訓練番衛戍守¶
遷補賞罰皆總其政令侍衛扈從及大禮宿衛所掌如¶
殿前司官所領馬軍自龍衛而下有左右四廂都指揮¶
龍衛左右廂各有都指揮使每軍有都指揮使都虞候¶
每指揮有指揮使副使指揮使每都有軍使副兵馬使¶
十将将虞候承勾押官各以其職隸于馬軍司政和四¶
<pb:KR2a0032_WYG_166-5a>¶
年詔以馬軍都指揮使馬軍副都指揮使在正任觀察¶
使之上馬軍都虞候在正任防禦使之上中興復置主¶
管侍衛馬軍司一員其屬有幹辦公事凖備差遣㸃檢¶
醫藥飯食各一員掌出戍建康差主管機宜文字一員¶
掌馬軍之政令凡出入扈衛守宿以奉上開收閱習轉¶
補以勵下如殿前司凡各籍覈其在亡過則以法繩之¶
有廵防勅應則糾率差撥龍衛四廂隸焉¶
侍衛親軍歩軍　都指揮使　副都指揮使　都虞候¶
各一人掌歩軍諸指揮之名籍凡統制訓練番衛戍守¶
<pb:KR2a0032_WYG_166-5b>¶
遷補賞罰皆總其政令侍衛扈從及大禮宿衛如殿前¶
司所領歩軍自神衛而下左右四廂都指揮使左右廂¶
各有都指揮使每軍有都指揮使都虞候每指揮有指¶
揮使副指揮使每都有都頭副都頭十将将虞候承勾¶
押官各以其職隸于歩軍司政和四年詔以歩軍都指¶
揮使歩軍副都指揮使在正任防禦使之上中興後置¶
主管侍衛歩軍司一員其屬有幹辦公事二員凖備差¶
<pb:KR2a0032_WYG_166-6a>¶
遣㸃檢醫藥飯食各一員掌歩軍之政令凡出入扈衛¶
守宿以奉上開收閱習轉補以勵下如殿前司凡名籍¶
校其在亡過則以法繩之有廵防勅應則糾率差撥神¶
衛四廂隸焉¶
環衛官¶
左右金吾衛上将軍　大将軍　将軍　中郎将　郎¶
将¶
左右衛上将軍　大将軍　将軍　中郎将　郎将¶
左右驍衛上将軍　大将軍　将軍¶
<pb:KR2a0032_WYG_166-6b>¶
左右武衛上将軍　大将軍　将軍¶
左右屯衛上将軍　大将軍　将軍¶
左右衛官軍衛上将軍　大将軍　将軍¶
左右監門衛上将軍　大将軍　将軍¶
左右千牛衛上将軍　大将軍　将軍　中郎将　郎¶
将¶
諸衛上将軍大将軍将軍並為環衛官無定員皆命宗¶
<pb:KR2a0032_WYG_166-7a>¶
室為之亦為武臣之贈典大将軍以下又為武官責降¶
散官政和中改武臣官制而環衛如故蓋雖有四十八¶
階别無所領故也靖康元年詔以武安軍節度使錢景¶
臻等為左金吾衛上将軍保信軍節度使劉敷等為右¶
金吾衛上将軍用御史中丞陳過庭言遵藝祖開寳初¶
罷王彦超武行德等歸環衛故事也其禁兵分隷殿前¶
及侍衛兩司所稱十二衛将軍皆空官無實中興多不¶
除授隆興中始命學士洪遵等討論典故復置十六衛¶
號環衛官其法節度使則領左右金吾衛上将軍承宣¶
<pb:KR2a0032_WYG_166-7b>¶
使則領左右衛上将軍在内則兼帶在外則不帶正任¶
為上将軍遥郡為大将軍正親兄弟子孫試充又詔祖¶
宗諸后自明肅至欽慈諸后及后妃嬪御之家各具本¶
宗堪充諸衛官以名銜聞又詔三衛郎為三衛侍郎又¶
詔博士並差文臣崇寧四年二月置五年正月罷¶
皇城司　幹當官七人以武功大夫以上及内侍都知¶
押班充掌宫城出入之禁令凡周廬宿衛之事宫門啓¶
<pb:KR2a0032_WYG_166-8a>¶
閉之節皆隸焉每門給銅符二鐵牌一左符留門右符¶
請鑰鐡牌則請鑰者自隨以時參驗而啓閉之總親從¶
親事官名籍辨其宿衛之地以均其番直人物偽冒不¶
應法則譏察以聞凡臣僚朝覲上下馬有定所自宰臣¶
親王以下所帶人從有定數掲牓以止其喧閧元豐六¶
年詔幹當皇城司除兩省都知押班外取年深者減罷¶
止留十員元祐元年詔幹當官閱三年無過者遷秩一¶
等再任滿者減磨勘二年元符元年詔應宫城出入請¶
納官物呈禀公事傳送文書并御厨翰林儀鸞司非次¶
<pb:KR2a0032_WYG_166-8b>¶
祗應聽於便門出入即不由所定門者論如闌入律應¶
差辦人物入内及内諸司差人往他所應奉並前一日¶
具名數與經歴諸門報皇城司二年詔皇城司任滿酬¶
奨依熙寧五年指揮再任滿無遺闕取㫖政和五年詔¶
皇城司可剏置親從第五指揮以七百人為額(親從官舊有四)¶
(指揮元額共二千二百七十人)仍以五尺九寸一分六釐使為将軍副¶
使為中郎将使臣以下為左右郎将通以十員為額宗¶
<pb:KR2a0032_WYG_166-9a>¶
室不在此例除管軍則解或領閤門皇城之類則仍帶¶
雖戚里子弟非戰功人不除批書印紙屬殿前司是時¶
帝諭宰相以為如文臣館閣儲才之地紹熙初嘗欲留¶
闕以儲将才循初意也嘉泰中復申明隆興之詔屏除¶
貪得妄進以重環尹之官嘉定二年復因臣僚言専以¶
曾為兵将其功績及名将子孫之有才略者充通前後¶
觀之可以見環衛儲才之意¶
三衛官　三衛郎一員秩比大中大夫中郎為之貳文¶
武各一員秩比朝議大夫博士二員主簿一員　親衛¶
<pb:KR2a0032_WYG_166-9b>¶
府郎十員中郎十員　勲衛府郎十員中郎十員　翊¶
衛府郎二十員中郎二十員文武各四十員三衛郎治¶
其府之事率其屬日直于殿陛長在左立起居郎之前¶
貳分左右文東武西立都承㫖之後仗退治事于府博¶
士掌教道校試三衛所習文武之藝親衛立于殿上兩¶
旁勲衛立于朶殿翊衛立于兩階衛士之前三衛郎依¶
給舎中郎依少卿餘依寺丞　親衛官以后妃嬪御之¶
<pb:KR2a0032_WYG_166-10a>¶
家有服親及翰林學士并管軍正任觀察使以上子孫¶
　勲衛官以勲臣之世賢徳之後有服親大中大夫以¶
上及正任團練使遥郡觀察使以上　翊衛官以卿監¶
正任刺史遥郡團練使以上並以為等其将校十将節¶
級等應合行事件比第四指揮及見行條貫六年三月¶
應臣僚輒帶售雇人入宫門罪賞並依宗室法将帶過¶
數止坐本官若兼領外局所定人從非隨本官輒入者¶
依闌入法十一月詔嘉王楷差提舉皇城司整肅隨駕¶
禁衛所靖康元年詔應入皇城司依法服本色輒衣便¶
<pb:KR2a0032_WYG_166-10b>¶
服及不褁頭帽出入者並科罪所隸官屬一　冰井務¶
掌藏冰以薦獻宗廟供奉禁庭及邦國之用若賜予臣¶
下則以法式頒之中興初為行營禁衛所差主管官掌¶
出入皇城宫殿門等勅號察其假冒車駕行幸則糾察¶
導從紹興元年改稱行在皇城司提舉官一員提㸃官¶
二員幹當官五員以諸司副使内侍都知押班充掌皇¶
城宫殿門給三色牌號稽驗出入凡親從親事官五指¶
<pb:KR2a0032_WYG_166-11a>¶
揮入内院子守闕入内院子指揮總其名籍均其勞逸¶
察其功過而賞罰之凡諸門必謹所守蠲潔齋肅郊祀¶
大禮則差撥隨從守衛有宴設則守門約闌每年春秋¶
按賞親從逐指揮親事官第一指揮長行三色武藝弓¶
弩槍手皇城周回或有墊陷移文修整嘉定間臣僚言¶
皇城一司總率親從嚴䕶周廬參錯禁旅權亞殿巖乞¶
専以知閣御帶兼領仍立定親從員額以革泛濫並從¶
之¶
客省引進使　客省使副使各二人掌國信使見辭宴¶
<pb:KR2a0032_WYG_166-11b>¶
賜及四方進奉四夷朝覲貢獻之儀受其幣而賔禮之¶
掌其饔餼飲食還則頒詔書授以賜予宰臣以下節物¶
則視其品秩以為等若文臣中散大夫武臣横行刺史¶
以上還闕朝覲掌賜酒饌使闕則引進四方館閣門使¶
副互權大觀元年詔客省四方館不隸臺察政和二年¶
改定武選新階乃詔客省四方館引進司東西上閤門¶
所掌職務格法並令尚書省具上又詔髙麗已稱國使¶
<pb:KR2a0032_WYG_166-12a>¶
改隸客省靖康元年詔客省引進司四方館西上閤門¶
為殿庭應奉與東上閤門一司隸中書省不隸臺察¶
引進司使副各二人掌臣僚蕃國進奉禮物之事班四¶
方館上使闕則客省四方館互兼¶
四方館使二人掌進章表凡文武官朝見辭謝國忌賜¶
香及諸道元日冬至朔旦慶賀起居章表皆受而進之¶
郊祀大朝會則定外國使命及致仕未升朝官父老陪¶
位之版進士道釋亦如之掌凡䕶葬賻贈朝拜之事客¶
省四方館建炎初併歸東上閤門皆知閤總之¶
<pb:KR2a0032_WYG_166-12b>¶
東西上閤門　東上閤門西上閤門使各三人副使各¶
二人宣賛舎人十人(舊名通事舎人政和中改)祗候十有二人掌朝¶
㑹宴幸供奉賛相禮儀之事使副承㫖禀命舎人傳宣¶
賛謁祗候分佐舎人凡文武官自宰臣宗室自親王外¶
國自契丹使以下朝見謝辭皆掌之視其品秩以為引¶
班叙班之次賛其拜舞之節而糾其違失若慶禮奉表¶
則東上閤門掌之慰禮進名則西上閤門掌之月進班¶
<pb:KR2a0032_WYG_166-13a>¶
簿嵗終一易分東西班掲貼以進自客省而下因事建¶
官皆有定員遂立積考序遷之法聽其領職居外增置¶
看班祗候六人由看班遷至使皆五年使以上七年遇¶
闕乃遷無闕則加遥郡元豐七年詔客省四方館使副¶
領本職外官最髙者一員兼領閤門事元祐元年詔客¶
省四方館閤門並以横行通領職事紹聖三年詔看班¶
祗候有闕令吏部選定尚書省呈人材中書省取㫖差¶
崇寧四年詔閤門依元豐法隸門下省大觀元年詔閤¶
門依殿中省例不隸臺察政和六年詔宣賛播告直誦¶
<pb:KR2a0032_WYG_166-13b>¶
其辭靖康元年詔閤門並立員額(監察御史胡舜陟奏閤門之職祖宗所重)¶
(宣賛不過三五人熙寧間通事舎人十三員祗候六人當時議者猶以為多今舎人一百八員祗候七十六員)¶
(看班四員内免職者二百三員由宦侍恩倖以求財朱勔父子交買尤多富商豪子往往得之真宗時諸王夫)¶
(人因聖節乞補閤門帝曰此職非可以恩澤授不許神宗即位之初用宫邸直省官郭昭選為閤門祗候司馬)¶
(光言此祖宗以蓄養賢才在文武為館職其重如此今豈可賣以求財乞賜裁省故有是詔)舊制有¶
東西上閤門多以處外戚勲貴建炎初元併省為一其¶
引進司四方館併歸閤門客省循舊法非横行不許知¶
<pb:KR2a0032_WYG_166-14a>¶
閤門紹興元年帝以朱籛孫藩邸舊人稍習儀注命轉¶
行横行一官主管閤門又曰藩邸舊人自内侍及使臣¶
皆不與行在職任止與外任籛孫以閤門無諳練人故¶
留之五年詔右武大夫以上並稱知閤門事兼客省四¶
方館事官未至者即稱同知閤門事同兼客省四方館¶
事以除授為序稱同知者在知閤門之下宣賛舎人任¶
傳宣引賛之事與閤門祗候並為閤職間帶㸃檢閤門¶
簿書公事紹興中許令供職注授内外合入差遣闕到¶
然後免供職其後供職舎人員數稍冗裁定以四十員¶
<pb:KR2a0032_WYG_166-14b>¶
為額乾道六年上欲清閤門之選除宣賛舎人閤門祗¶
候仍舊通軍賛引之職外置閤門舍人十員以待武舉之¶
入官者掌諸殿覺察失儀兼侍立駕出行幸亦如之六¶
參常朝後殿引親王起居倣儒臣館閣之制召試中書¶
省然後命之又詳轉對如職事官供職滿三年與邊郡¶
淳熙間置看班祗候令忠訓郎以下充秉義郎以上始¶
除閤門祗候又增重薦舉閤門祗候之制必亷幹有方¶
<pb:KR2a0032_WYG_166-15a>¶
略善弓馬兩任親民無遺闕及曾歴邉任者充紹熙以¶
來立定員額慶元初申嚴閤門長官選擇其屬之令非¶
右科前名之士不預召試盖以為右列清選云¶
帶御器械　宋初選三班以上武幹親信者佩櫜鞬御¶
劒或以内臣為之止名御帶咸平元年改為帶御器械¶
景祐二年詔自今無得過六人慶歴元年詔遇闕員曾¶
歴邉任有功者補之中興初諸将在外多帶職盖假禁¶
近之名為軍旅之重紹興七年樞宻院言帶御器械官¶
常帶挿帝曰此官本以衛不虞今乃佩數笴骹箭不知¶
<pb:KR2a0032_WYG_166-15b>¶
何用方承平時至飾以珠玉車駕每出為觀美而已他¶
日恢復此等事當盡去之二十九年詔中外舉薦武臣¶
無闕可處增置帶御器械四員然近侍亦或得之乾道¶
以來詔立班樞宻院檢詳文字之上淳熙間凡正除軍¶
中差遣或外任者不許銜内帶行又湏供職一年方與¶
解帶恩例於是屬鞬之職益加重焉¶
入内内侍省　内侍省　宋初有内中髙品班院淳化¶
<pb:KR2a0032_WYG_166-16a>¶
五年改入内内班院又改入内黃門班院又改内侍省¶
入内内侍班院景德三年詔東門取索司可併隸内東¶
門司餘入内都知司内東門都知司内侍省入内内侍¶
班院可立為入内内侍省以諸司隸之宋初有内班院¶
淳化五年改為黃門九月又改内侍省入内内侍省與¶
内侍省號為前後省而入内省尤為親近通侍禁中役¶
服䙝近者隸入内内侍省拱侍殿中備灑掃之職役使¶
雜品者隸内侍省入内内侍省有都都知都知副都知¶
押班内東頭供奉官内西頭供奉官内侍殿頭内侍髙¶
<pb:KR2a0032_WYG_166-16b>¶
品内侍髙班内侍黄門内侍省有左班都知副都知右¶
班都知副都知押班内東頭供奉官内西頭供奉官内¶
侍殿頭内侍髙品内侍髙班内侍黄門自供奉官至黄¶
門以二百八十人為定員凡内侍初補曰小黄門經恩¶
遷補則為内侍黄門後省官闕則以前省官補押班次¶
遷副都知次遷都都知遂為内臣之極品熙寧中入内¶
内侍省内侍省都知押班遂省各以轉入先後相壓永¶
<pb:KR2a0032_WYG_166-17a>¶
為定式其官稱則有内客省使延福宫使宣政使宣慶¶
使昭宣使元豐議改官制張誠一欲易都知押班之名¶
置殿中監以易内侍省既而宰執進呈神宗曰祖宗為¶
此名有深意豈可輕議政和二年始遂改焉以通侍大¶
夫易内客省使正侍大夫易延福宫使中侍大夫易景¶
福殿使中亮大夫易宣慶使中衛大夫易宣政使拱衛¶
大夫易昭宣使供奉官易内東頭供奉官左侍禁易内¶
西頭供奉官右侍禁易内侍殿頭左班殿直易内侍髙¶
品右班殿直易内侍髙班而黄門之名如故其屬有¶
<pb:KR2a0032_WYG_166-17b>¶
御藥院勾當官四人以入内内侍省充掌案驗方書修¶
合藥劑以待進御及供奉禁中之用内東門司勾當官¶
四人以入内内侍省充掌宫禁人物出入周知其名數¶
而譏察之　合同憑由司監官二人掌禁中宣索之物¶
給其要驗凡特㫖賜予皆具名數憑由付有司凖給¶
管勾往來國信所管勾官二人以都知押班充掌契丹¶
使介交聘之事　後苑勾當官無定員以内侍充掌苑¶
<pb:KR2a0032_WYG_166-18a>¶
囿池沼臺殿種蓺雜飾以備㳺幸　造作所掌造作禁¶
中及皇屬婚娶之名物　龍圖天章寳文閣勾當四人¶
以入内内侍充掌藏祖宗文章圖籍及符瑞寳玩之物¶
而安像設以崇奉之　軍頭引見司勾當官五人以内¶
侍省都知押班及閤門宣賛舎人以上充掌供奉便殿¶
禁衛諸軍入見之事及馬歩兩直軍員之名　翰林院¶
勾當官一員以内侍押班都知充總天文書藝圖畫醫¶
官四局凡執技以事上者皆在焉中興以來深懲内侍¶
用事之弊嚴前後省使臣與兵将官往來之禁著内侍¶
<pb:KR2a0032_WYG_166-18b>¶
官不許出謁及接見賔客之令紹興三十年詔内侍省¶
所掌職務不多徒有冗費可廢併歸入内内侍省舊制¶
内侍遇聖節許進子年十二試以墨義即中程者候三¶
年引見供職三十二年殿中侍御史張震言宦者員衆¶
孝宗即命内侍省具見在人數免㑹慶節進子仍定以¶
二百人為額乾道間以差赴徳夀宫應奉闕人增置二¶
百五十人紹熙三年依宰臣奏中官只令承受宫禁中¶
<pb:KR2a0032_WYG_166-19a>¶
事不許預聞他事嘉定初詔内侍省陳乞恩例親屬充¶
寄班祗候以十年為限¶
開封府牧尹不常置權知府一人以待制以上充掌尹¶
正畿甸之事以教法導民而勸課之中都之獄訟皆受¶
而聽焉小事則専决大事則禀奏若承㫖巳斷者刑部¶
御史臺無輒糾察屏除冦盗有姦伏則戒所隷官捕治¶
凡户口賦役道釋之占京邑者頒其禁令㑹其帳籍大¶
禮橋道頓逓則為之使仗内奉引則差官攝牧其屬有¶
判官推官四人日視推鞫分事以治而佐其長領南司¶
<pb:KR2a0032_WYG_166-19b>¶
者一人督察使院非刑獄訟訴則主行之司錄參軍一¶
人折户婚之訟而通書六曹之案牒功曹㑹曹户曹兵¶
曹法曹士曹參軍各一人視其官曹分職涖事　左右¶
軍廵使判官各二人分掌京城爭鬭及推鞫之事　左¶
右廂公事幹當官四人掌檢覆推問凡鬬訟事輕者聽¶
論决領縣十有八鎮二十有四令佐訓練征榷監臨廵¶
警之官知府事者率統隸焉分案六置吏六百開封典¶
<pb:KR2a0032_WYG_166-20a>¶
司轂下自建隆以來為要劇之任至熙寧間增給吏禄¶
禁其受賕省衙前役以寛民力釐折獄訟歸於廂官而¶
治事視前日損去十四元祐元年詔府界捕盗官吏隸¶
本府與都大提舉司同管轄而掌其賞罰置新城内左¶
右二廂三年以罷大理寺獄置軍廵院判官一員四年¶
罷新置二廂六年王巖叟言左右聽推官公事詞状初¶
無通治明文請事繫朝省及奏請通治外餘並據號分¶
治從之紹聖六年知府事錢勰言自祖宗以來並分左¶
右㕔置推官各一員近年止除推官元祐中並令分治¶
<pb:KR2a0032_WYG_166-20b>¶
請依故事分左右㕔各除推官一員作兩㕔共治職事¶
又言熙寧中置舊城左右廂元豐初增置于新城内四¶
年罷增置兩廂令請復置從之三年詔開封祥符知縣¶
事自今選秩通判人充四年詔開封府所薦推判官並¶
召對取㫖崇寧三年蔡京奏乞罷權知府置牧一員尹¶
一員専總府事少尹二員分左右二府之政事牧以皇¶
子領之尹以文臣充在六曹尚書之下侍郎之上少尹¶
<pb:KR2a0032_WYG_166-21a>¶
在左右司郎官之下列曹郎官之上以士户儀兵刑工¶
為六曹次序司錄二員六曹各二員參軍事八員開封¶
祥符兩縣置案倣此易胥吏之稱略依唐六典制度又¶
請移開封府治所於舊尚書省從之(太宗真宗嘗任府尹自至道後知府)¶
(者必帶權字蔡京乃以潜邸之號處臣下建置曹官以上凡十六員比舊增要官十一員)五年詔開¶
封府屬官參軍等並依舊員額大觀元年李孝夀乞增¶
置府學博士一員從之詔開封六職閑劇不同如士曹¶
之官惟主到罷批書而刑户事繁自今凡士之婚田鬬¶
訟皆在士曹餘曹倣此二年詔皇子領牧禄令如執政¶
<pb:KR2a0032_WYG_166-21b>¶
官又詔天下州郡並依開封府分曹置掾政和二年復¶
置開封府學錢糧官一員五年盛章奏乞依尚書六部¶
置架閣主管官一員宣和元年聶山奏司録六曹官乞¶
依省部少監封叙詔修入條令¶
臨安府　舊為杭州領浙西兵馬鈐轄建炎三年詔改¶
為臨安府其守臣令帶浙西同安撫使時置帥在鎮江¶
府紹興駐蹕臨安遂正稱安撫使置知府一員通判二¶
<pb:KR2a0032_WYG_166-22a>¶
員簽書節度判官㕔公事節度推官觀察推官觀察判¶
官録事參軍左司理參軍右司理參軍司户參軍司法¶
參軍各一員本府掌畿甸之事籍其户口均其賦役頒¶
其禁令城外内分南北左右廂各置廂官以聽民之訟¶
訴(廂官許奏辟京朝官親民資序人充後以臣僚言罷城内兩廂官惟城外置焉)分使臣十員¶
以緝捕在城盗賊立五酒務置監官以裕財分六都監¶
界分差兵一百四十八舖以廵防煙火置兩總轄承受¶
御前朝㫖文字凡銜寳御批實封有所收索則供進凡¶
省臺寺監監司符牒及管下諸縣及倉塲等申到公事¶
<pb:KR2a0032_WYG_166-22b>¶
則受而理之凡大禮及國信隨事應辦祠祭共其禮料¶
㑹聚陳其幄帟人使往來辨其舟楫皆先期飭于有司¶
領縣九分士户儀兵刑工六案内户案分上中下案外¶
有免役案常平案上下開拆司財賦司大禮局國信司¶
排辦司修造司各治其事置吏㸃檢文字都孔目官副¶
孔目官節度孔目官觀察孔目官各一名磨勘司主押¶
官正開拆官副開拆官各一人下名開拆官二名押司¶
<pb:KR2a0032_WYG_166-23a>¶
官八人前後行守分二十一人貼司三十人乾道七年¶
皇太子領尹事廢臨安府通判僉判職官置少尹一員¶
日受民詞以白太子間日率僚屬詣宫禀事置判官二¶
員推官三員有㫖少尹比放知府判官比通判推官比¶
幕職官其統臨職分並照從來條例九年皇太子解尹¶
事臨安府知通僉判推判官並依舊置既據保義郎趙¶
禮之状臨安府依條合置兵馬監押一員經任監當四¶
員初任監當闕一員昨皇太子領府尹更不差注今既¶
辭免乞将宗室添差員闕依舊從之淳熙三年詔罷備¶
<pb:KR2a0032_WYG_166-23b>¶
攝官惟緝捕使臣十二員聴候差使六員許令辟置嘉¶
泰四年詔臨安府添差不釐務總管路鈐二十員州鈐¶
轄路分都監副都監二十員正副将十五員安撫司凖¶
備将領十五員州都監以下十員共以八十員為額尋¶
減總管路鈐五員開禧三年復省罷總管路分共六員¶
河南應天府　牧　尹　少尹　司錄　户曹　法曹¶
　士曹　尹以下掌同開封府尹闕則置知府事一人¶
<pb:KR2a0032_WYG_166-24a>¶
(以郎中以上充二品以上曰判府次府及節度州凖此)通判一人(以朝官充)判官推官¶
各一人(或以京朝官簽書)使院牙職左右軍廵悉同開封而主¶
典以下差減其數户曹通掌府院户籍考課稅賦法曹¶
専掌讞議士曹或䕃叙起家不常置(諸州府同至道初罷司理院州置司)¶
(士取官吏强慢者為給簿尉奉)助教有特恩而受者不釐務¶
次府　牧　尹　少尹　司錄　户曹　法曹　士曹¶
　司理　文學　助教　牧尹以下所掌並同開封(大中)¶
(祥符八年以楚王為興元牧其後又為京兆江陵牧自餘無為者)尹闕則知府事一人¶
(以朝官及刺史以上或諸司使充)通判一人(以京朝官充乾徳初諸初置通判統治軍州之政事)¶
<pb:KR2a0032_WYG_166-24b>¶
(得専達與長史均禮大藩或置兩員户少事簡有不置者正刺史以上州知州雖小處亦特置)使院牙¶
執事並同前¶
節度使　宋初無所掌其事務悉歸本州知州通判兼¶
總之亦無定員恩數與執政同初除鎖院降麻其禮尤¶
異以待宗室近屬外戚國壻年勞久次者若外任除殿¶
帥始授此官亦止於一員或有功勲顯著任帥守於外¶
及前宰執拜者尤不輕授又遵唐制以節度使兼中書¶
<pb:KR2a0032_WYG_166-25a>¶
令或侍中或中書門下平章事皆謂之使相以待勲賢¶
故老及宰相久次罷政者隨其舊職或檢校官加節度¶
使出判大藩通謂之使相元豐以新制始改為開府儀¶
同三司舊制勅出中書門下故事之大者使相繫銜至¶
是皆南省奉行而開府不預八年鎮江軍節度使檢校¶
太傅韓絳為開府儀同三司判大名府元祐五年太師¶
平章軍國重事文彦博為開府儀同三司守太師充䕶¶
國軍山南西道節度使致仕自崇寧五年司空左僕射¶
蔡京為開府儀同三司安逺軍節度使中太一宫使其¶
<pb:KR2a0032_WYG_166-25b>¶
後故相而除則有劉正夫余深前執政則有蔡攸梁子¶
美外戚則有向宗回宗良鄭紳錢景臻殿帥則有髙俅¶
内侍則有童貫梁師成宣和末節度使五六十人議者¶
以為濫(親王皇子二十六人宗室十一人前執政二人大将四人外戚十人宦者恩澤計七人)中¶
興諸州升改節政鎮凡十有二是時諸将勲名有兼兩¶
鎮三鎮者實為希闊之典(宋朝元臣拜兩鎮節度使者才三人韓琦文彦博中興後)¶
(吕頤浩是也三公卒辭之而諸大将若韓張吕岳楊劉之流率至兩鎮節度使其後加至三鎮者三人韓世忠)¶
<pb:KR2a0032_WYG_166-26a>¶
(鎮南武安寧國張俊靜江寧武靜海劉錡䕶國寧武保靜)其後相承宰執從官及后¶
妃之族拜者不一然自建炎至嘉泰宰相特拜者六人¶
(吕頤浩張浚虞允文皆以勲史浩以舊趙雄葛邲以恩)執政一人(葉右丞夢得)從官二¶
人而已(張端明澄楊敷學倓)惟紹興中曹勛韓公裔乾道中曾覿¶
嘉泰中姜特立譙令雍皆以攀附恩澤亦累官至焉非¶
常制也¶
承宣使　無定員舊名節度觀察留後政和七年詔觀¶
察留後乃五季藩鎮官以所親信留充後務之稱不可¶
循用可冠以軍名改為承宣使唐有留後五代因之宋¶
<pb:KR2a0032_WYG_166-26b>¶
初留後觀察皆不得本州刺史大中祥符七年令有司¶
檢討故事始復帶之¶
觀察使　無定員初沿唐制置諸州觀察使凡諸衛将¶
軍及使遥領者資品並止本官叙政和中詔承宣觀察¶
使仍不帶持節等¶
防禦使　團練使　諸州刺史　無定員靖康元年臣¶
僚言遥郡正任恩數遼絶自遥郡遷正任者合次第轉¶
<pb:KR2a0032_WYG_166-27a>¶
行今自遥郡與落階官而授正任直超韓本等正官是¶
皆姦巧希進躐取乞應遥郡承宣使有功勞除正任者¶
止除正任刺史從之凡未落階官者為遥郡除落階官¶
者為正任朝謁御宴惟正任預焉遥郡並止本官叙正¶
任復次第轉行考之舊制梯級有差中興以後節度移¶
鎮寖少後有一定不易徑遷太尉承宣觀察徑作一官¶
及遥郡落階官久就除正任紹興末臣僚以為言雖復¶
置檢校官餘未盡改¶
　宋史巻一百六十六¶
<pb:KR2a0032_WYG_166-27b>¶
<pb:KR2a0032_WYG_166-28a>¶
　宋史巻一百六十六考證¶
職官志六崇寧四年二月置五年正月罷○(臣開鼎)按¶
　本文上載靖康隆興諸詔突接崇寧二句文意不洽¶
　疑有錯¶
六年三月○(臣開鼎)按本文未著年號下文十一月詔¶
　嘉王楷嘉王徽宗子但政和宣和皆有六年未知孰¶
　是¶
今自遥郡與落階官而授正任直超韓本等正官○韓¶
　字誤通考作轉¶
<pb:KR2a0032_WYG_166-28b>¶
　宋史巻一百六十六考證¶
