# -*- mode: mandoku-view -*-
#+TITLE: 宋史
#+DATE: 2018-03-31 09:03:31.063315
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷四百四十七
<pb:KR2a0032_WYG_447-1a>¶
欽定四庫全書¶
　宋史卷四百四十七¶
元中書右丞相總裁托克托等修¶
¶
　列傳第二百六¶
¶
忠義二¶
¶
¶
霍安國　　　李　涓　　　李　邈(劉翊)¶
¶
¶
徐　揆　　　陳　遘　　　趙不試¶
¶
¶
趙令&KR0882;　　　唐　重(郭忠孝程迪)徐徽言¶
¶
<pb:KR2a0032_WYG_447-1b>¶
向子韶　　　楊邦乂¶
¶
霍安國不知何許人燕山之復以直秘閣為轉運判官¶
宣和末知懐州靖康元年路允迪奉使至懐表其治狀¶
加直龍圗閣歲中進右文集英殿脩撰徙知隆德府未¶
行復留金騎再至遂被圍安國扞禦不遺力鼎澧兵亦¶
至相與共守拜徽猷閣待制然竟以閏十一月城陷將¶
官王羙投濠死尼堪引安國以下分為四行使夷官問¶
不降者為誰安國曰守臣安國也問餘人通判州事直¶
<pb:KR2a0032_WYG_447-2a>¶
徽猷閣林淵兵馬鈐轄濟州防禦使張彭年都監趙士¶
詝張諶于潛鼎澧將沈敦張行中及隊將五人同辭對¶
曰淵等與知州一體皆不肯䧏酋令引於東北鄉望其¶
國拜䧏皆不屈乃解衣面縛殺十三人而釋其餘安國¶
一門無噍類明年贈延康殿學士¶
李涓字浩然駙馬都尉遵朂曽孫也以䕃為殿直召試¶
中書易文階至通直郎知鄂州崇陽縣靖康元年京城¶
被圍羽檄召天下兵鄂部縣七當發二千九百人皆未¶
集涓獨以所募六百鋭然請行或謂盍徐之以須他邑¶
<pb:KR2a0032_WYG_447-2b>¶
涓曰事急矣當持一信報天子為東南倡而募士多市¶
人不能軍涓出家錢買牛酒激犒之令曰吾固知無益¶
然世受國恩唯直死耳若曹知法乎失將者死均之一¶
死死國留名男兒不朽事也衆皆泣即日引而東北過¶
淮蒲圻嘉魚二縣之兵始至合而前至蔡天大雪蔡人¶
忽譟而奔曰敵至矣即結陣以待少焉游騎果集涓馳¶
馬先犯其鋒下皆步卒蒙鹵盾徑進頗殺其騎且走涓¶
<pb:KR2a0032_WYG_447-3a>¶
乘勝追北十餘里大與敵遇飛矢蝟集二縣兵亟舎去¶
涓創甚猶血戰大呼叱左右負已遂死焉年五十三士¶
卒死者六七上官有忌涓者脅亡卒誣已遁明年金兵¶
去蔡人以其屍歸朝廷録其忠贈朝奉郎官其三子¶
李邈字彦思臨江軍清江人唐宗室宰相適之之後少¶
有才畧精悍敏決見事風生以父任為太廟齋郎初調¶
安州司理監潤州酒務用薦改京官監在京竹木務擢¶
提轄環慶路糧草通判河間府以迕蔡京童貫換右列¶
由承議郎換莊宅副使知信安軍遷知霸州為遼國賀¶
<pb:KR2a0032_WYG_447-3b>¶
正副使還貫將連金人夹攻契丹呼邈至私第以語動¶
之使附已邈言契丹人未厭其主貫懼邈有異議即奏¶
不俟對令復任邈上書言契丹不可滅苟誤機事願誅¶
臣以謝邉吏都轉運使沈積中捃邈罪五十有三條鞫¶
治一無所得乃以建神霄宫不如詔免官久之監在京¶
染院進都大提舉京西汴河隄岸盜起浙東改江淮两¶
浙制置司管當公事改知嚴州代還貫欲以西師入燕¶
<pb:KR2a0032_WYG_447-4a>¶
邈復語貫曰方臘小醜一呼屠七州四十餘縣竭數路¶
之力而後能平之殆天以此警公也何可遽移之北乎¶
因宻教貫隂佐契丹以圖金人貫不能用乃乞致仕貫¶
收復燕山奏邈知涿州改易州皆辭不赴嘆曰國家禍¶
亂自兹始矣金人犯京師詔趣入見邈慨然復起就道¶
既至㑹姚平仲戰不利京師震動上不以時賜對問禦¶
敵柰何邈言勝負兵家之常勢陛下無過憂第古未有¶
和戰不定而能成功者因言种師道宿將有重名二敵¶
所畏朝廷自主和議而盡以諸道兵畀師道視敵為進¶
<pb:KR2a0032_WYG_447-4b>¶
退將在軍中君命有所不受使見可擊而進勝固社稷¶
之福不勝亦足使敵知吾將帥有以國為任者上稱善¶
而耿南仲方主和議不合乃換右文殿脩撰京畿轉運¶
使辭不拜金人猶駐毛駝崗乃以邈為京城西壁守禦¶
使邈言姚平仲敗績而敵猶不敢留是畏我也不以种¶
師道再戰已失機㑹尚可尾其行及河半渡擊之猶足¶
為後戒議復格三上章致仕不允改主管馬軍公事權¶
<pb:KR2a0032_WYG_447-5a>¶
樞密副都承㫖出為河北西路制置使以措置山西塘¶
灣屯田弓箭手事邈論塘灣不可為奪制置使下遷提¶
舉保甲仍領措置司又論不已再奪觀察使則金兵將¶
及境矣遂復舊官守眞定後二日落階拜青州觀察使¶
仍知府事邈始視事兵不滿二千錢不滿二百萬自度¶
無以拒敵乃諭民出財共為死守民恃邈為固不數日¶
得錢十三萬貫粟十一萬石募民為勇敢亦數千人而¶
新集之兵皆無闘志金人至邈乞師于宣撫副使劉韐¶
且間道走蠟書上聞皆不報城被圍且戰且守相持四¶
<pb:KR2a0032_WYG_447-5b>¶
旬城破邈巷戰不克將赴井左右持之不得入斡里雅布¶
脅邈拜不拜以火燎其鬚眉及兩髀亦不顧乃拘于燕¶
山府金人問曰集民兵擊我謂我為賊何也邈曰汝負¶
盟所至掠吾金帛子女何諱吾言敵不能屈久之欲以¶
邈知滄州笑而不答且說之曰天下强弱之勢安有常¶
特吾中國適逢其隙耳汝不以此時歸二帝及兩河地¶
歲取重幣如契丹以為長利強尚可恃乎金人諱其言¶
<pb:KR2a0032_WYG_447-6a>¶
命邈被髮左袵邈憤詆毁甚力金人撾其口猶吮血噀¶
之翼日自去髮為浮屠金人大怒遂遇害將死顔色不¶
變南向再拜端坐就戮燕人為之流涕髙宗贈招化軍¶
節度使謚曰忠壯¶
劉翊靖康元年以吉州防禦使為真定府路都鈐轄金¶
人攻廣信保州不克遂越中山而攻真定翊率衆晝夜¶
搏戰城上金兵初攻北壁翊拒之乃偽徙攻東城宣撫¶
使李邈復趣翊徃應越再宿潛移攻具還薄北城衆攀¶
堞而上城遂陷邈就執翊猶集左右巷戰已而稍亡去¶
<pb:KR2a0032_WYG_447-6b>¶
翊顧其弟曰我大將也其可受賊戮乎挺身潰圍欲出¶
諸門已為敵所守乃之孫氏山亭中觧絛自縊死¶
徐揆衢州人遊京師入太學靖康元年試開封府進士¶
為舉首未及大比而遭國難欽宗詣金營不歸揆帥諸¶
生扣南薰門以書抵二酋請車駕還闕其略曰昔楚莊¶
王入陳欲以為縣申叔時諫復封之後世君子莫不多¶
叔時之善諫楚子之從諫千百歲之下猶想其風采本¶
<pb:KR2a0032_WYG_447-7a>¶
朝失信大國背盟致討元帥之職也都城失守社稷㡬¶
亡而存元帥之徳也兵不血刃市不易肆生靈幾死而¶
活元帥之仁也雖楚子存陳之功未能有過我皇帝親¶
屈萬乘兩造轅門越在草莾國中喁喁跂望屬車之塵¶
者屢矣道路之言乃謂以金銀未足故天子未返揆竊¶
惑之今國家帑藏既空編民一妾婦之餙一器用之㣲¶
無不輸之公上商賈絶迹不来京邑區區豈足以償需¶
索之數有存社稷之徳活生靈之仁而以金帛之故留¶
質君父是猶愛人之子弟而辱其父祖與不愛無擇元¶
<pb:KR2a0032_WYG_447-7b>¶
帥必不為也願推惻隐之心存始終之惠反其君父班¶
師振旅緩以時日使求之四方然後遣使人奉獻則楚¶
封陳之功不足道也二酋見書使以馬載揆至軍詰難¶
揆厲聲抗論為所殺建炎二年追録死節詔贈宣教郎¶
而官其後¶
陳遘字亨伯其先自江寕徙永州登進士第知莘縣為¶
治有績魏尹蔣之竒馮京許將交薦之知雍丘縣徽宗¶
<pb:KR2a0032_WYG_447-8a>¶
將以為御史而遭父祐甫憂畢喪為廣西轉運判官蔡¶
京啓蠻猺地建平從允三州遘言蠻人幸安静輕擾以¶
兆釁不可京惡之以他事罷歸旋知商州興元府入為¶
駕部金部員外郎張商英得政用為左司員外郎俄擢¶
給事中㑹商英免相蔡薿攝封駁力沮止之遘懼請外¶
以直秘閣為河北轉運使加直龍圖閣徙陕西召還京¶
師而蔡京復相再使河北徙淮南帝将易置發運使命¶
選諸道計臣有閥閲者執政以遘言京曰職卑不可用¶
願更選帝曰可除集英殿脩撰使徃京乃不敢言遂為¶
<pb:KR2a0032_WYG_447-8b>¶
副使未㡬升為使朝廷方督綱餉運渠壅澀遘使決吕¶
城陳公兩塘逹於渠漕路甫通而朱勔花石綱塞道官¶
舟不得行遘捕繫其人而上章自劾帝為黥勔人進遘¶
徽猷閣待制宣和二年冬方臘亂詔以屬遘遘言臘始¶
起青溪衆不及千今脅從已過萬又有蘇州石生歸安¶
陸行兒皆聚黨應之東南兵弱勢單士不習戰必未能¶
滅賊願發京畿兵鼎澧槍盾手兼程以來庶㡬蜂起愚¶
<pb:KR2a0032_WYG_447-9a>¶
民不至滋蔓帝悉行其言加龍圗閣直學士經制七路¶
治于杭時縣官用度百出遘創議度公私出納量増其¶
贏號經制錢其後總制使翁彦國倣其式號總制錢於¶
是天下至今有經總制錢名自兩人始也又言妖賊陵¶
暴州縣唯搜求官吏恣行殺戮徃徃斷截支體探取肺¶
肝或熬以鼎油或射以勁矢傋極慘毒不償怨心葢貪¶
汚嗜利之人倚法侵牟騷動不知藝極積有不平之氣¶
結於民心一旦乘勢如此可為悲痛此風不除必更生¶
事臣願采摭官吏姦贓尚仍舊習者按治以聞乞重寘¶
<pb:KR2a0032_WYG_447-9b>¶
于理許之又進學士凡所施置以御筆先下於是劾越¶
州王仲薿紏市民造金茶器减直買軍糧劵而以私錢¶
取之仲薿坐黜杭經巨宼後河渠堙窒邦人以水潦為¶
病前守數請于朝皆以勞費輟役遘以冬月檄真揚潤¶
楚諸郡凡守牐綱卒悉集治所先是當閉牐羣卒無以¶
食率凍餓不自聊聞命相率呼舞以來者二千人用其¶
力治河不兩月畢杭人利焉徙河北都轉運使進延康¶
<pb:KR2a0032_WYG_447-10a>¶
殿學士歴知中山真定河間府欽宗立加資政殿學士¶
積官至光禄大夫復為真定又徙中山金人再至遘冒¶
圍入城堅壁拒守詔康王領天下大元帥命遘為兵馬¶
元帥受圍半年外無援師京都既陷割兩河求和遘弟¶
光禄卿適至中山臨城諭㫖遘遥語之曰主辱臣死吾¶
兄弟平居以名義自處寕當賣國家為囚孥乎適泣曰¶
兄但盡力勿以弟為念遘呼總管使盡括城中兵擊賊¶
總管辭遂斬以徇又呼歩將沙振徃振素有勇名亦固¶
辭遘固遣之振怒且懼潛衷刃入府遘妾定奴責其輙¶
<pb:KR2a0032_WYG_447-10b>¶
入振立殺之遂害遘於堂及其子錫并僕妾十七人長¶
子鉅以官淮南獲免振出帳下卒譟而前曰大敵臨城¶
汝安得殺吾父執而捽裂之身首無餘城中無主乃開¶
門出䧏金人入見其屍曰南朝忠臣也歛而𦵏諸鐡柱¶
寺建炎初贈特進遘性孝友為人寛厚長者任部刺史¶
二十年每出行郡邑必焚香祈天願不逢貪濁吏嘗薦¶
王安石吕頥浩張慤謝克家何鑄後皆至公輔世以為¶
<pb:KR2a0032_WYG_447-11a>¶
知人適由開封少尹衞尉少卿至光禄卿是役也金人¶
執之以北後十年死於雲中¶
趙不試太宗六世孫宣和末通判相州尋權州事兼主¶
管真定府路經畧安撫公事建炎元年知相州初汪伯¶
彦既去相金人執其子似遣來割地似至相不試固守¶
不下明年金人大入州久被圍軍民無固志不試謂之¶
曰今城中食乏外援不至不試宗子也義不䧏計將安¶
出衆不應不試知事不可為遂登城與金人約勿殺許¶
之既啓門乃納其家井中然後以身赴井命提轄官實¶
<pb:KR2a0032_WYG_447-11b>¶
以土州人皆免於死¶
趙令&KR0882;燕懿王𤣥孫安定郡王令裕兄也初名令裨建¶
炎初仕至鄂州通守領兵戍武昌賊閻瑾犯黃州縱掠¶
而去令&KR0882;渡江存撫之黃人乃安李綱言於上擢直龍¶
圖閣知黃州賜今名奉詔修城凡六月而畢賊張遇過¶
城下招令&KR0882;度不能拒出城見之遇飲以酒一舉而盡¶
曰固知飲此必死願勿殺軍民遇驚曰先以此試公耳¶
<pb:KR2a0032_WYG_447-12a>¶
更取毒酒沃地地裂有聲乃引軍去未㡬丁進李成兵¶
迭至俱擊郤之叛將孔彦舟又引兵圍城率民兵固守¶
凡六日乃解三年以内艱去詔起服時金人聞孟太后¶
在南昌欲邀之徑犯黃州令&KR0882;已還在道郡卒得金人¶
木笴鑿箭浮江告急令&KR0882;疾趨夜半入城金人力攻翼¶
日城陷金人欲䧏之大罵不屈酌以酒揮之不肯飲又¶
衣以戰袍曰我豈當服金人曰趙使君何堅執耶曰但¶
當拜祖宗豈能拜犬彘金人怒鞭之流血被面罵不絕¶
口而死事聞贈徽猷閣待制謚曰愍忠州人乞立廟從¶
<pb:KR2a0032_WYG_447-12b>¶
之初城破都監王逺判官吴源廵檢劉卓皆以不屈死¶
焉¶
唐重字聖任眉州彭山人少有大志大觀三年進士徽¶
宗親策士問以制禮作樂重對曰事親從兄為仁義禮¶
樂之實陛下以神考為父哲宗為兄盍亦推原仁義之¶
實而已何以制作為授蜀州司理參軍改成都府府學¶
教授知懐安軍金堂縣授辟雍錄先是朝廷以拓土為¶
<pb:KR2a0032_WYG_447-13a>¶
功邉帥争興利以徼賞凡蜀東西夔峡路及荆湖廣南¶
皆誘近邉蕃夷獻其地之不可耕者謂之納土因置州¶
縣所至騷然重以其利害白之宰相因是薦之召對遷¶
吏部員外郎左司郎官起居舍人金人入京師重言開¶
邉之祸起於童貫故金人以貫為祸首若斬貫首遣人¶
傳送於金尚可緩兵或獻議逺避重聞衞士語以告于¶
朝始定守城之計擢右諌議大夫時宰執各主和戰二¶
議重上疏乞命其廷辨得失金人要求金帛中書侍郎¶
王孝迪下令有匿金銀者死許人告重曰如此則子得¶
<pb:KR2a0032_WYG_447-13b>¶
以告父弟得以告兄奴婢得以告主矣豈初政所宜即¶
與御史抗論乃止又累疏乞斬蔡京父子以謝天下㝷¶
遷中書舎人詞命多所繳奏又言近世不次用人其間¶
致身宰輔有未嘗一日出國門者乞先補外以為之倡¶
上開納而宰相執奏以為不可明日臺諫皆得罪重落¶
職知同州金人已陷晉綘将及同重度不能守乃開門¶
縱州人使出自以殘兵數百守城以示必死金人疑有¶
<pb:KR2a0032_WYG_447-14a>¶
備不復渡河而返降詔奨諭擢天章閣待制先是陜西¶
宣撫使范致虚提五路兵勤王至陜州重遺致虚書言¶
中都倚秦兵為爪牙諸夏恃京師為根本今京城圍久¶
人無闘志若五路之師逡廵未進則所以為爪牙者不¶
足恃而根本揺矣然潰卒為梗闗中公私之積已盡又¶
聞西夏侵掠鄜延為腹背患今莫若移檄蜀帥及川陜¶
西路共資闗中守禦之備合秦蜀以衛王室致虚鋭於¶
出師由澠池屯千秋鎮為金將所敗軍皆潰退保潼闗¶
而五路之力益耗矣重募人間道走京城歸報二帝既¶
<pb:KR2a0032_WYG_447-14b>¶
北行重即移檄川秦十路帥臣各備禮物徃軍前迎奉¶
未㡬高宗即位重上疏論今急務有四大患有五所謂¶
急務者以車駕西幸為先次則建藩鎮封宗子通夏國¶
之好繼青唐之後使相掎角以緩敵勢所謂大患者法¶
令滋彰朝綱委靡軍政敗壊國用竭民心離欲救此者¶
宜守祖宗成憲登用忠直大正賞刑誠今日之急務長¶
安謀帥劉岑自河東使還上亦詢可守闗中者岑以重¶
<pb:KR2a0032_WYG_447-15a>¶
對乃以天章閣直學士知京兆府尋兼京兆府路經畧¶
制置使重前在同州凡三疏上大元帥府乞蚤臨闗中¶
以符衆望且畫三策一謂鎮撫闗中以固根本然後營¶
屯於漢中開國於西蜀此為策之上若駐節南陽控楚¶
吴越齊趙魏之師以臨秦晉之墟視敵强弱為進退選¶
宗親賢明者開府於國中此為策之次儻因都城再治¶
城池汴洛之境據成臯崤凾之險悉嚴防守此策之下¶
若引兵南度則國勢㣲弱人心離散此最無策暨至永¶
興又六上疏皆以車駕幸闗中為請并條奏闗中防河¶
<pb:KR2a0032_WYG_447-15b>¶
事宜大意謂虢陕殘破解州河中已陷同華州沿河與¶
金人對壘邉面亘六百餘里本路無可戰之兵乞増以¶
五路兵馬十萬以上委漕臣儲偫以守闗中章凡七八¶
上朝廷未有所處重復上疏曰闗中百二之勢控制陜¶
西六路捍蔽川陜四路今蒲解失守與敵為鄰闗中固¶
則可保秦蜀十路無虞縁逐路帥守監司各有占䕶不¶
相通融昨范致虚㑹合勤王之師非不竭力而將帥各¶
<pb:KR2a0032_WYG_447-16a>¶
自為謀不聼節制乞選宗親賢明者充京兆牧或置元¶
帥府令總管秦蜀十道兵馬以便宜從事應帥守監司¶
並聼節制緩急則合諸道之兵以衛社稷不惟可以禦¶
敵亦可以救郡縣瓦解之失又乞節制五路兵俱不報¶
金將婁宿渡河陷韓城縣時京兆餘兵皆為經制使錢¶
蓋調赴行在重度勢不可支以書别其父克臣曰忠孝¶
不兩立義不苟生以辱吾父克臣報之曰汝能以身狥¶
國含笑入地矣及金人入境重遺書轉運使李唐孺曰¶
重平生忠義不敢辭難始意迎車駕入闗居建瓴之勢¶
<pb:KR2a0032_WYG_447-16b>¶
庻可以臨東方今車駕南幸矣闗陜又無重兵雖竭智¶
力何所施一死報上不足惜及金兵圍城城中兵不滿¶
千固守踰旬外援不至而經制副使傅亮以精鋭數百¶
奪門出䧏城陷重以親兵百人血戰諸將扶重去重曰¶
死吾職也戰不已衆潰重中流矢死初唐孺以其書聞¶
俄以死節報上哀悼之贈資政殿學士後謚恭愍¶
郭忠孝字立之河南人簽書樞宻院事逵之子受易中¶
<pb:KR2a0032_WYG_447-17a>¶
庸於程頥少以父任補右班殿直遷右侍禁登進士第¶
換文資授將作監主簿年踰三十不忍去親側多仕于¶
河南筦庫間宣和間為河東路提舉解梁猗氏與河東¶
接壤盜販鹽者數百為羣嵗起大獄轉相告引抵罪者¶
衆忠孝止治其首餘悉寛貸宰相王黼怒之坐廢格鹽¶
法免靖康初召為軍器少監入對以和議為非是力陳¶
追擊之策謂兵家忌深入金人自燕薊興兵踰河朔犯¶
都城其鋒不可當今鋭氣且衰又顧子女玉帛之獲故¶
議和以欵我師今諸道之師集矣宜乘其惰擊之若不¶
<pb:KR2a0032_WYG_447-17b>¶
能擊其歸他日安能禦其来上命與宰相吴敏樞宻李¶
綱議忠孝復條上戰守利害士馬分合之策十餘事主¶
和者衆卒不用其策改永興軍路提㸃刑獄措置保甲¶
初議者請擇保甲十萬刺為義勇分𨽻河朔諸郡忠孝¶
曰保甲嵗久死亡者衆擇三萬人守都城可也河朔騎¶
兵之地非保甲所宜上從之忠孝亟走闗陜得勝兵三¶
萬分𨽻十將擇一將統之繼遣兵移澤潞聴宣撫司節¶
<pb:KR2a0032_WYG_447-18a>¶
制金人再犯京師永興帥范致虚率諸軍繇淆澠入援¶
忠孝曰金人深入而河東無守備願分兵走太行扼其¶
歸路彼必來戰城下之圍可緩致虚以為然檄河中守¶
席益馮翊守唐重與忠孝同出河東為牽制之舉大軍¶
盡出函谷忠孝獨以蒲解軍三千至猗氏遇金人破之¶
踰絳州破太平砦斬首數百級攻平陽入其郛㑹大軍¶
失利淆澠間乃引還及金人犯永興兵寡或勸忠孝以¶
監司出廵可以避祸忠孝不答與經畧唐重分城而守¶
忠孝主西壁唐重主東壁金人陳城下忠孝募人以神¶
<pb:KR2a0032_WYG_447-18b>¶
臂弓射之敵不得前已而攻陷城東南隅忠孝與重及¶
副總管楊宗閔轉運副使桑景詢判官曾謂經畧主管¶
機宜文字王尚提舉軍馬武功大夫程迪俱死之朝廷¶
贈忠孝大中大夫子雍别有傳¶
程迪字惠老開封人父博古部鄜延兵戰死永樂迪以¶
門䕃得官宣和中從楊惟中征方臘有功加武功大夫¶
榮州團練使瀘南潼川府路走馬承受公事諸使合薦¶
<pb:KR2a0032_WYG_447-19a>¶
迪忠義謀畧可任將帥召赴行在經畧制置使唐重以¶
敵迫近留迪提舉軍馬措置民兵以為備金人已自同¶
州渡河或勸迪還蜀迪思有以報國不從乃詣种氏諸¶
豪謀率衆保險俟其勢稍衰出竒擊之轉運使桑景詢¶
知其謀以告唐重揭牓許民擇險自固㑹前河東經制¶
使傅亮建議當守不當避重從之以亮為制置副使去¶
者悉還既而金兵益迫重乃以迪提舉永興路軍馬措¶
置民兵令迪行視南山諸谷將運金帛徙治其中因召¶
土豪集民兵以補軍籍㑹應募者衆亮語重曰人心如¶
<pb:KR2a0032_WYG_447-19b>¶
此假以旬日守備且具柰何望風棄去重大然之即檄¶
諸司聽亮節制金人近城迪又欲選兵迎戰使老稚得¶
趣險尚可以活十萬人亮執議城守金人四靣急攻外¶
無援兵迪率諸司及綂制偏裨以下東鄉㑹盟危急必¶
以死相應誓不與敵俱生慷慨鳴咽同盟皆感泣城破¶
乃自亮所分地始亮先出降衆潰迪率其徒行狥于衆¶
曰敵讐我矣降亦死戰亦死努力與闘憤怒大呼口流¶
<pb:KR2a0032_WYG_447-20a>¶
血士皆感奮多所斬殺迪冒飛矢持短兵接戰數十合¶
身被創㡬徧絶而復蘇猶厲聲叱戰不已遂死之麾下¶
士舁置空室中比屋皆燼室獨不火及歛容色如生詔¶
贈明州觀察使謚恭愍子昌諤¶
徐徽言字彦猷衢之西安人少為諸生汎渉書傳負氣¶
豪舉有竒志喜談功名事大觀二年詔求材武士韓忠¶
彦范純粹劉仲武以徽言應詔召見崇徳殿賜武舉絶¶
倫及第歴保徳軍監押以邉功加閤門祗候平陽府軍¶
馬鈐轄權知保徳軍改總領河西軍馬以討西夏功累¶
<pb:KR2a0032_WYG_447-20b>¶
遷秉議郎宣和四年將伐燕命太原帥張孝純招河西¶
帳族遣徽言入其地帳族拒而射之徽言迎戰破之遂¶
定天徳雲内兩城宣撫使童貫嫉其功檄太原不得違¶
節度復棄去孝純先定朔武二州亦不能守改知火山¶
軍兼統制河西軍馬徙赴石州靖康初遷武翼郎閤門¶
宣贊舎人金人圍太原分兵絶饟道自隰石以北命令¶
不通者累月徽言以三十人渡河一戰破之遷武經郎¶
<pb:KR2a0032_WYG_447-21a>¶
知晉寧軍兼嵐石路沿邉安撫使金人再犯京師陜西¶
制置使范致虚紏合五路兵赴難檄徽言守河西欽宗¶
割兩河以紓祸同知樞密院事聶昌出河東為金人所¶
刼以便宜割河西三州𨽻西夏晉寧軍民大恐曰棄麟¶
府豐晉寧豈能獨存徽言曰此使人矯詔耳三郡在河¶
西設有詔猶當執奏况無之耶遂率兵復取三州夏人¶
所置守長皆出䧏徽言慰遣之又并取嵐石等州教戈¶
舡卒乘羊皮渾脱亂流以掩敵金人益備克胡砦吴堡¶
津遣守領為九州都綂與晉寧對壘徽言出竒兵襲逐¶
<pb:KR2a0032_WYG_447-21b>¶
之時河東郡縣淪没遺民日徯王師之至徽言隂結汾¶
晉土豪數十萬約復故地則奏官為守長聼世襲條其¶
事以聞俟報可即身率精甲擣太原徑取鴈門留兵戍¶
守且曰定全晉則形勝為我有中原當指期克復投機¶
一時㑹不可失奏上詔徽言聼王庶節制議遂格金人¶
忌徽言欲速㧞晉寕以除患建炎二年冬自蒲津涉河¶
圍之先是徽言移府州約折可求夾攻金人可求降金¶
<pb:KR2a0032_WYG_447-22a>¶
將羅索挟至城下以招徽言徽言故與可求為姻廼登¶
陴以大義噍數之可求仰曰君於我胡大無情徽言攝¶
弓厲言曰爾於國家不有情我尚於爾何情寧惟我無¶
情此矢尤無情一發中之可求走因出兵縦擊遂斬羅¶
索貝勒之子當是時環河東皆已陷獨晉寧屹然孤墉¶
橫當強敵勢相百不抗徽言堅壁持久撫摩疲傷遣沒¶
人泅河召民之逃伏山谷者幾萬衆浮筏西渡與金人¶
鏖河上大小數十戰所俘殺過當晉寧號天下險徽言¶
廣外城東壓河下塹不測譙堞雄固備械甚整命諸將¶
<pb:KR2a0032_WYG_447-22b>¶
畫隅分守敵至則自致死力以勁兵徃来為游援金進¶
攻數敗不得志圍之益急晉寧俗不井飲寄汲于河金¶
人載茭石湮壅支流城中水乏絕儲偫寖罄鎧仗空敝¶
人人惴憂知殞亡無日徽言能得衆心奮&KR1102;餓傷夷之¶
餘裒折槊斷刃以死固守既自度不支取砲機箆格凡¶
守具悉火之曰無以遺敵遣人間道馳書其兄昌言曰¶
徽言孤國恩死矣兄其勉事君一夕裨校李位石斌繫¶
<pb:KR2a0032_WYG_447-23a>¶
帛書飛笴上隂約羅索啓外郭納金兵徽言與太原路¶
兵馬都監孫昻決戰門中所格殺甚衆退嬰牙城以守¶
金人攻之不己徽言置妻子室中積薪自焚仗劔坐堂¶
上慷慨語將士我天子守土臣義不見衊敵手因㧞佩¶
刀自擬左右號救持之急金兵狎至挾徽言以去然猶¶
憚其威名羅索得徽言所親說徽言盍具冠韍見金帥¶
徽言斥曰朝章覲君父禮以入穹廬可乎汝汚偽官不¶
即愧死顧以為榮且為敵人揺吻作說客耶不急去吾¶
力猶能搏殺汝羅索就見徽言語曰二帝北去爾其為¶
<pb:KR2a0032_WYG_447-23b>¶
誰守此徽言曰吾為建炎天子守羅索曰我兵已南矣¶
中原事未可知何自苦為徽言怒曰吾恨不屍汝軰歸¶
見天子將以死報太祖太宗地下庸知其他羅索又出¶
金制曰能小屈當使汝世帥延安舉陜地并有之徽言¶
益怒罵曰吾荷國厚恩死正吾所此膝詎為汝軰屈耶¶
汝當親刃我不可使餘人見加羅索舉㦸向之覬其懼¶
伏徽言披袵迎刃意氣自若飲以酒持杯擲羅索曰我¶
<pb:KR2a0032_WYG_447-24a>¶
尚飲汝酒乎慢罵不已金人知不可屈遂射殺之尼堪¶
聞其死怒羅索曰爾麤狠何專殺義人以逞爾私治其¶
罪甚慘初徽言與劉光世束髪雅故光世被命援太原¶
次吴堡津輙頓不進徽言移書趣行末聼又諭以太原¶
危不守旦暮望救總管承詔赴急不宜稽固取方命罪¶
光世猶前郤徽言即露章劾其逗撓封副與之光世惶¶
遽引道宣撫使張浚與諸使者相繼以死節事聞高宗¶
撫几震悼顧謂宰相曰徐徽言報國死封疆臨難不屈¶
忠貫日月過於顔真卿叚秀實逺矣不有以寵之何以¶
<pb:KR2a0032_WYG_447-24b>¶
勸忠昭示來世乃贈晉州觀察使謚忠壯再贈彰化軍¶
節度祁昻亦引刀欲自刺金人擁至軍前不屈而死至¶
是贈成忠郎團練使徽言子岡既同死事而從孫適亦¶
以守安豐死昻父翊宣和末知朔寧府救太原死于陣¶
各世著忠義云¶
向子韶字和卿開封人神宗后再從姪也年十五入太¶
學登元符三年進士第特恩改承事郎授荆南府節度¶
<pb:KR2a0032_WYG_447-25a>¶
判官累官至京東轉運副使屬郡郭奉世進萬緡羡餘¶
戸部聶昌請賞之以勸天下子韶劾奉世且言近臣首¶
開聚歛之端寖不可長士論韙之以父憂免起復知淮¶
寧府建炎二年金人犯淮寧子韶率諸弟城守諭士民¶
曰汝等墳墓之國去此何之吾與汝當死守時有東兵¶
四千人第三將岳景綬欲棄城率軍民走行在子韶不¶
從景綬引兵迎敵而死金人晝夜攻城子韶親擐甲胄¶
冒矢石遣其弟子率赴宗澤乞援兵未至行在子韶率¶
軍民巷戰力屈為所執金人坐城上欲䧏之酌酒於前¶
<pb:KR2a0032_WYG_447-25b>¶
左右抑令屈膝子韶直立不動㦸手責罵金人殺之其¶
弟新知唐州子褒朝請郎子家等與闔門皆遇害惟一¶
子鴻六歳得存事聞再贈通議大夫官其家六人後諡¶
忠毅初金人至淮寕府楊時聞之曰子韶必死矣蓋知¶
其素守者云¶
楊邦乂字晞稷吉州吉水人博通古今以舍選登進士¶
第遭時多艱每以節義自許歴婺源尉蘄廬建康三郡¶
<pb:KR2a0032_WYG_447-26a>¶
教授改秩知溧陽縣㑹叛卒周德據府城殺官吏邦乂¶
立縣獄囚趙明於庭欲誅之因諭之曰爾悉里中豪傑¶
誠能集爾徒為邑人誅賊不惟宥爾罪當上功畀爵明¶
即請行邦乂飲之巵酒使自去越翼日討平之建炎三¶
年金人至江上高宗如浙西留右僕射杜充為御營使¶
駐劄建康命劉光世韓世忠王&KR0667;諸將悉聼充節制充¶
性酷而無謀士心不附渡碙沙充遣陳淬岳飛等及金¶
人戰于馬家渡自辰至未戰數合勝負未決&KR0667;擁兵弗¶
救淬被擒&KR0667;兵遁充率麾下數千人降金人濟江鼓行¶
<pb:KR2a0032_WYG_447-26b>¶
逼城時李棁以戸部尚書董軍餉陳邦光以顯謨閣直¶
學士守建康皆具降狀逆之十里亭金帥完顔宗弼既¶
入城棁邦光率官屬迎拜惟邦乂不屈膝以血大書衣¶
裾曰寧作趙氏鬼不為他邦臣宗弼不能屈翼日遣人¶
說邦乂許以舊官邦乂以首觸柱礎流血曰世豈有不¶
畏死而可以利動者速殺我翼日宗弼等與棁邦光宴¶
堂上立邦乂于庭邦乂叱梲邦光曰天子以若扞城敵¶
<pb:KR2a0032_WYG_447-27a>¶
至不能抗更與共宴樂尚有靣目見我乎有劉團練者¶
以幅紙書死活二字示邦乂曰若無多云欲死趣書死¶
字邦乂奮筆書死字金人相顧動色然未敢害也已而¶
宗弼再引邦乂邦乂不勝憤遥望大罵曰若女真圗中¶
原天寕久假汝行磔汝萬叚安得汙我宗弼大怒殺之¶
剖取其心年四十四事聞贈直秘閣賜田三頃官為歛¶
𦵏即其地賜廟褒忠謚忠襄官其四子邦乂少處郡學¶
目不視非禮同舎欲隳其守拉之出託言故舊家實娼¶
舘也邦乂初不疑酒數行娼女出邦乂諤然疾趨還舍¶
<pb:KR2a0032_WYG_447-27b>¶
解其衣冠焚之流涕自責紹興七年樞密院言邦乂忠¶
節顯著上曰顔真卿異代忠臣朕昨已官其子孫邦乂¶
為朕死節不可不厚褒録以為忠義之勸加贈徽猷閣¶
待制増賜田三頃¶
　宋史卷四百四十七¶
