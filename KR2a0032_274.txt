# -*- mode: mandoku-view -*-
#+TITLE: 宋史
#+DATE: 2018-03-31 09:03:36.804865
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷二百七十四
<pb:KR2a0032_WYG_274-1a>¶
欽定四庫全書¶
　宋史巻二百七十四¶
元中書右丞相總裁托克托等修¶
¶
　列傳第三十三¶
¶
王贊　　張保續　趙玭　　盧懷忠¶
¶
¶
王繼勲　丁徳裕　張延通　梁迥¶
¶
¶
史珪　　田欽祚　侯贇　　王文寳¶
¶
¶
翟守素　王侁　　劉審瓊¶
¶
王贊澶州觀城人少為小吏累遷本州馬歩軍都虞候¶
<pb:KR2a0032_WYG_274-1b>¶
周世宗鎭澶淵毎旬決囚贊引律令辨析中理問之知¶
其嘗事學問即署右職及即位補東頭供奉官累遷右¶
驍衞将軍三司副使時張美為使世宗問京城衞兵嵗¶
廪㡬何美不能對贊代奏甚悉美因是銜之及征關南¶
言於世宗以贊為客省使領河北諸州計度使五代以¶
來姑息藩鎭有司不敢䋲以法贊所至發擿姦伏無所¶
畏忌振舉綱領號為稱職由是邊臣切齒師還復為三¶
<pb:KR2a0032_WYG_274-2a>¶
司副使建隆初始平李重進太祖素知贊材幹可委以¶
完葺即令知揚州既行舟覆於閶橋下溺死親屬隨沒¶
者三人上甚嘆悼謂左右曰溺吾樞密使矣蓋将大用¶
也賻其家絹三百匹米麥各二百斛¶
張保續字嗣光京兆萬年人父洪唐左武衞上将軍保¶
續以䕃補太廟齋郎梁貞眀中調補臨濟尉選充四方¶
舘通事舍人後唐天成初領瓜州官告國信副使郊祀¶
改右贊善大夫晉天福中歴太府光禄二少卿職同正¶
領通事舍人開運二年契丹入寇杜重威李守貞符彦¶
<pb:KR2a0032_WYG_274-2b>¶
卿等率兵禦之命保續馳騎往來軍中諭機事既而大¶
破敵於陽城使還以本官充西上閤門副使眀年使荆¶
南復命轉東上閤門副使契丹犯闕被驅北徙留范陽¶
嵗餘逃歸漢乾祐初出為隴州防禦使周祖革命召為¶
東上閤門副使從平慕容彦超累遷引進副使知閤門¶
事世宗即位授西上閤門使眀年進秩東上閤門使從¶
上征淮南㑹壽州納欵遣保續先徃慰撫及劉仁贍率¶
<pb:KR2a0032_WYG_274-3a>¶
将卒出降以功遷判四方館事就遷客省使從平瓦橋¶
關奉使呉越宋初遷衞尉卿判四方館客省閤門事保¶
續性介直好儉素在閤門前後四十年善宣贊辭令聼¶
者傾聳累使藩國不辱命歴事六朝未嘗有過從征李¶
筠以足疾留河内後歸京師建隆三年卒年六十四¶
趙玭澶州人家富於財晉天福中以納粟助邊用補集¶
賢小吏調濮州司户參軍刺史白重進以其年少欲試¶
以事因以滯獄授之玭為平決悉能中理重進移刺虢¶
成二州連辟為從事㑹契丹構難秦師何重建獻地於¶
<pb:KR2a0032_WYG_274-3b>¶
蜀孟知祥署高彦儔秦州節度成為支郡因署玭秦成¶
階等州觀察判官周顯徳初命王景帥兵討秦鳯彦儔¶
出兵救援未至聞軍敗因潰歸玭閉門不納召官屬諭¶
之曰今中朝兵甲無敵於天下自用師西征戰無不勝¶
蜀中所遣将皆武勇者卒皆驍鋭者然殺戮遁逃之外¶
㡬無孑遺我輩安忍坐受其祸去危就安當在今日衆¶
皆俯伏聼命玭遂以城歸朝世宗欲命以藩鎭宰相范¶
<pb:KR2a0032_WYG_274-4a>¶
質不可乃授郢州刺史歴汝密澤三州刺史建隆中入¶
為宗正卿乾徳初出為秦州刺史二年改左監門衞大¶
将軍判三司玭狂躁婞直多忤上㫖太祖頗優容之嘗¶
廉得宰相趙普私市秦隴大木事潛以奏白然懼普知¶
因稱足疾求解職五年春罷使守本官自是累獻密疏¶
皆留中不出嘗疑普中傷六年詣闕納所授告命詔勒¶
歸私第又請退居鄆州不許玭不勝忿踰年伺普入朝¶
馬前掦言其短上聞之召玭及普於便殿面質其事玭¶
大言詆普販木規利上怒促令集百官逐普且諭其事¶
<pb:KR2a0032_WYG_274-4b>¶
王溥等奏玭誣㒺大臣普事得解上詰責玭命武士撾¶
之令御史鞫於殿庭普為營救得寛其罰黜為汝州牙¶
校太平興國三年卒年五十八¶
盧懷忠瀛州河間人少有膂力善騎射漢乾祐初寓居¶
河中値李守貞之叛周祖圍其城懷忠夜踰城出見陳¶
攻取便宜河中平奏補供奉官從征慕容彦超於兖州¶
顕徳初監沂州軍以所部破海州功居多世宗議北征¶
<pb:KR2a0032_WYG_274-5a>¶
先遣懷忠按視出師道路三關平遷如京副使宋初遷¶
内酒坊副使㑹朗州軍亂太祖将出師致討遣懷忠使¶
荆南因謂曰江陵人情去就山川向背我欲盡知之懷¶
忠使還奏曰繼沖甲兵雖整而控弦不過三萬年榖雖¶
登而民苦暴歛南邇長沙東距金陵西迫巴蜀北奉朝¶
廷觀其形勢蓋日不暇給矣太祖召宰相范質等謂曰¶
江陵四分五裂之國今出師湖南假道荆渚因而下之¶
萬全䇿也即以懷忠為前軍歩軍都監荆湖平以功遷¶
内酒坊使乾徳二年改判四方館事知江陵府四年王¶
<pb:KR2a0032_WYG_274-5b>¶
師伐蜀江陵當峽江㑹衝以供億之勞遷客省使又眀¶
年使江南還中途遇疾肩輿歸京師太祖遣醫丸艾以¶
賜之未㡬卒年四十九大中祥符四年錄其子熈為校¶
書郎¶
王繼勲陜州平陸人隸河中府為牙校李守貞之叛令¶
繼勲據潼關為郭從義所破走還河中俄白文珂劉詞¶
領兵至城下守貞又遣繼勲與其愛将聶知遇夜出攻¶
<pb:KR2a0032_WYG_274-6a>¶
河西砦復為漢兵所敗被創而遁繼勲度守貞必敗遂¶
踰城出降周祖奏補供奉官廣順初領汾州刺史充晉¶
磁隰等州縁邊巡檢歴憲麟石磁四州刺史宋初遷磁¶
州團練使坐境上用兵失律荆罕儒䧟陣責授右監門¶
衞率初平荆襄命權知道州未㡬授本州刺史州境與¶
廣南接劉鋹屢引兵入寇繼勲因上言嶺表可圖之状¶
及王師南伐以為賀州道行營馬歩軍都監繼勲有武¶
勇在軍陣常用鐵鞭鐵槊鐵撾軍中目為王三鐵¶
丁徳裕洺州臨洺人父審琦彰武軍節度周廣順初以¶
<pb:KR2a0032_WYG_274-6b>¶
䕃補供奉官宋初歴通事舍人西上閤門副使建隆三¶
年遷東上閤門使從慕容延釗平荆湖以功授引進使¶
又與潘美尹崇珂克彬州遷客省使乾徳五年遷内客¶
省使時成都初平羣寇大起用為西川都巡檢使與閤¶
門副使張延通同率師討之擒賊帥康祚磔於市嵗餘¶
盡平其黨頗與延通不協歸朝告其隂事延通坐棄市¶
又奏轉運使禮部郎中李鉉嘗醉酒言渉指斥上怒驛¶
<pb:KR2a0032_WYG_274-7a>¶
召鉉下御史案之鉉言徳裕在蜀日屢以事請求多拒¶
之皆有状御史以聞太祖悟止坐鉉酒失責授左贊善¶
大夫未㡬徳裕亦出知潞州㑹征江南遣徳裕為常州¶
行營兵馬都監領呉越兵助主帥進討常州平命權知¶
州事又改昇州東南路行營都監敗潤州軍五千餘於¶
城下及拔潤州移領常潤等州經畧巡檢使徳裕以傾¶
險為衆所惡恃勢剛狠不恤士卒黷貨無厭越人苦之¶
錢俶奏其事貶房州刺史卒¶
張延通潞州潞城人父彦成周右金吾衞上将軍延通¶
<pb:KR2a0032_WYG_274-7b>¶
性穎悟有才幹䕃補供奉官宋初歴通事舍人遷東上¶
閤門副使開寳中為西州兵馬都監太祖以蜀寇未平¶
命同内客省使丁徳裕引進副使王班内臣張嶼領兵¶
屯蜀部徳裕頗專恣延通面質其短徳裕銜之又與張¶
嶼不協延通亦為和解之徳裕疑延通與嶼為黨益不¶
悦㑹太祖征太原有使自行在至備言太祖當盛暑躬¶
冐矢石勞頓萬状延通曰主上勤勞若此而吾輩日享¶
<pb:KR2a0032_WYG_274-8a>¶
安樂蓋言不自安也徳裕不答㑹張嶼先歸闕太祖賜¶
予甚厚延通徳裕繼至則召延通顧問而待徳裕稍薄¶
徳裕頗疑懼遂奏延通嘗對衆言渉指斥且多不法事¶
指嶼為黨太祖怒即収延通張嶼及王班下御史臺鞫¶
之延通等引伏太祖始欲捨之及引問延通抗對不遜¶
遂斬之嶼班幷内臣王仁吉並杖脊嶼配流沙門島班¶
許州仁吉西窑務時開寳二年也¶
梁迥博州聊城人少為吏部小史周世宗在藩邸日得¶
給事左右及嗣位補殿直改供奉官四遷至左藏庫使¶
<pb:KR2a0032_WYG_274-8b>¶
太祖将討西蜀以迥監秦州戍兵蜀平改監覇州兵轉¶
宮苑使從征太原還㑹命蜀州刺史聶章為沁州兵馬¶
部署以迥監其軍無何幷人入寇迥與閻彦進同率兵¶
擊敗之以功遷東上閤門使開寳五年命為廣南道兵¶
馬都監兼諸州巡檢八年奉使江南迥素貪冒外務矯¶
飾初若嚴毅不可犯雖饋食亦不受江南人頗憚之旣¶
而奉以貲貨殆直數萬緡迥即大喜過望登舟縱酒繼¶
<pb:KR2a0032_WYG_274-9a>¶
日宴樂及歸戀戀不發人多笑之暨王師伐金陵命逈¶
與潘美劉遇率歩兵先赴荆南且以迥䕶行營歩兵及¶
左廂戰櫂與呉人戰采石殺獲甚衆江南平以功領順¶
州團練使太宗即位判四方館事領禁軍戍澤州太平¶
興國三年錢俶来朝命往淮泗迎勞夏汴水大決詔迥¶
發畿内丁男三千䕶塞汴口四年征太原以迥為行營¶
前軍馬歩軍都監督軍攻城中流矢四車駕還命與孟¶
元喆崔翰率兵屯定州以功遷引進使五年受詔與潘¶
美城幷州於三交及築縁邊保障七年李繼遷寇邊以¶
<pb:KR2a0032_WYG_274-9b>¶
迥領兵䕶銀夏州八年召歸授唐州防禦使令赴職雍¶
熈二年繼遷誘殺都巡檢使曹光實乘勢數寇邊復召¶
迥為銀夏都巡檢使赴邊捍禦之三年夏卒於銀州官¶
舍年五十九迥性麤率尤不喜文士故事節帥出鎭及¶
來朝便殿宴勞翰林學士皆預坐開寳中迥為閤門使¶
白太祖曰陛下宴犒将帥安用此輩預坐自是罷之至¶
淳化中翰林學士蘇易簡白於太宗始復預焉大中祥¶
<pb:KR2a0032_WYG_274-10a>¶
符八年録迥子廷翰為奉職¶
史珪河南洛陽人父暉晉嚴衞指揮使珪少以武勇隸¶
軍籍周顯徳中遷小校太祖領禁衛以珪給事左右及¶
受禪用為御馬直隊長四遷馬歩軍副都軍頭兼控鶴¶
弓弩大劒都指揮使開寳六年加都軍頭領毅州刺史¶
太祖初臨御欲周知外事令珪博訪珪㢘得數事白于¶
上騐之皆實由是信之後乃漸肆威福民有市官物不¶
當價者珪告其欺㒺當寘法列肆無不側目上聞之因¶
下詔曰古人以獄市為寄者盖知小民惟利是従不可¶
<pb:KR2a0032_WYG_274-10b>¶
盡法而繩之也况先甲之令未嘗申明茍䧟人於刑深¶
非理道将禁其二價宜示以明文自今應市易官物有¶
妄増價值欺㒺官錢者案鞫得實並以枉法論其犯在¶
詔前者一切不問自是珪不復敢言時徳州刺史郭貴¶
知邢州國子監丞梁夢昇知徳州貴族人親吏之在徳¶
州者頗為姦利夢昇以法繩之貴素與珪善遣人以其¶
事告珪圗去夢昇珪悉記於紙将伺便言之一日上因¶
<pb:KR2a0032_WYG_274-11a>¶
言爾来中外所任皆得其人珪遽曰今之文臣亦未必¶
皆善乃探懐中所記以進曰秪如知徳州梁夢昇欺蔑¶
刺史郭貴㡬至于死上曰此必刺史所為不法夢昇真¶
清强吏也因以所記紙付中書曰即以夢昇為贊善大¶
夫既又曰與左贊善珪以譖不行居常怏怏九年坐漏¶
洩禁中語出為光州刺史㑹嵗饑淮蔡民流入州境珪¶
不待聞即開倉减價以糶所全活甚衆吏民詣闕請植¶
碑頌徳者數百人太平興國初以為揚楚等九州都廵¶
檢使四年征太原命珪與彰信軍節度劉遇攻城北面¶
<pb:KR2a0032_WYG_274-11b>¶
従征幽州坐所部逗撓失律責授定武行軍司馬數月¶
召為右衛将軍領平州刺史督浚恵民河自尉氏逹京¶
九十里數旬而畢民咸便之㑹江淮民麴謀首等數十¶
百人聚為盗命珪率龍猛騎兵五百徃捕悉獲之六年¶
遷隰州刺史知保州静戎軍上縁邉便宜十五事皆従¶
之雍熈中従曹彬征幽州為押陣部署以所部下涿州¶
師還卒年六十一珪多智數好以甘言小恵取譽於人¶
<pb:KR2a0032_WYG_274-12a>¶
故所至不忍其去云¶
田欽祚穎州汝隂人父令方漢虢州團練使帳下伶人¶
靖邉庭妻有美色令方私之邉庭不勝忿㑹陕西三叛¶
連衡闗輔間人情大擾邉庭率其徒數人夜縋入州廨¶
害令方因掠郡民投趙思綰至潼闗與守闗使者戰遂¶
敗散朝廷録欽祚為殿直改供奉官周世宗征淮南為¶
前軍都監從征闗南還㑹塞澶淵決河命欽祚領禁兵¶
䕶役因令督治澶州城淮人㓂髙宻刺史王萬威求濟¶
師命欽祚領州兵援之既至圍觧宋初遷閤門通事舍¶
<pb:KR2a0032_WYG_274-12b>¶
人乾徳二年冬討蜀為北路先鋒都監令乗傳徃来宣¶
逹機事孟昶降奉捷書馳奏遷西上閤門副使蜀土㓂¶
亂又遣欽祚率師討平之四年春并人㓂樂平従羅彦¶
瓌拒之獨以所部三千人破冦擒副将一人俘獲甚衆¶
以功遷西上閤門使開寳二年又與何繼筠破賊兵于¶
石嶺闗領賀州刺史判四方館使三年契丹㓂中山以¶
欽祚為定州路兵馬都部署與戰遂城自旦及晡殺傷¶
<pb:KR2a0032_WYG_274-13a>¶
甚衆欽祚馬中流矢踣騎士王超授欽祚以馬軍復振¶
敵觧去朝廷将議討江表遣欽祚覘之還奏合㫖江南¶
所得寳貨直三千萬悉以賜欽祚㑹興師首命欽祚與¶
曹彬李漢瓊率騎軍先赴江陵就命為昇州西南路行¶
營馬軍兼左廂戰櫂都監領兵敗吴軍萬餘于溧水斬¶
其主帥李䧺等五人擒裨将二人進圍金陵為南面攻¶
城部署既平以功加領汾州防禦使太平興國初遷引¶
進使為晉州都鈐轄太原驍将楊業率衆㓂洪洞縣欽¶
祚擊敗之斬首千餘級獲馬數百太宗賜欽祚白金五¶
<pb:KR2a0032_WYG_274-13b>¶
千兩令市宅四年従征太原䕶前鋒騎兵屯石嶺闗以¶
扞契丹欽祚性剛戾負氣多所忤犯與主帥郭進不恊¶
進戰功髙屢為欽祚所陵心不能甘遂自縊死初賊兵¶
奄至進出戰欽祚但閉壁自守既去又不追所受月奉¶
芻粟多販鬻規利為部下所訴責授睦州團練使車駕¶
北廵以為幽州西路行營壕砦都監六年秋改房州團¶
練使逾年又改栁州嶺外多瘴氣因遘疾累表乞生還¶
<pb:KR2a0032_WYG_274-14a>¶
闕下上憐之遷郢州團練使在郡二年入覲欽祚見上¶
涕泣不已以為銀夏綏宥都廵檢使俄召還㑹征幽州¶
命欽祚與宣徽南院使郭守文為排陣使時欽祚巳被¶
病受詔不勝喜一夕卒欽祚性隂狡尤不喜儒士好狎¶
侮同列人多惡之子承誨仕至供奉官閤門祗候承説¶
至崇儀副使¶
侯贇并州太原人父義漢遼州刺史贇以䕃補殿前承¶
㫖周顯徳中再遷至供奉官江南復命領三門集津發¶
運使宋初為諸衛将軍先是朝廷嵗仰闗中榖麥以給¶
<pb:KR2a0032_WYG_274-14b>¶
用贇掌其事歴三十年國用無闕累遷至右武衛将軍¶
開寳中歴知建安軍揚徐二州皆有善政太宗即位移¶
知福州改右衛将軍太平興國二年錢俶初納土詔贇¶
馳往兩浙諸州閱視軍儲芻茭累遷右衛大将軍七年¶
知靈州按視蕃落宴犒以時得邉士心部内大治遷左¶
衛在朔方凡十餘年上念久次求可代者而難其人淳¶
化二年卒于官年七十四贈本衛上将軍¶
<pb:KR2a0032_WYG_274-15a>¶
王文寳開封陽武人以任子補殿直太平興國初累遷¶
至軍器庫使嘗使契丹㑹陳洪進獻漳泉地以文寳監¶
泉州兵羣盗大起文寳與轉運使楊克讓知州喬惟岳¶
共討平之以功領媯州刺史加内弓箭庫使二年京西¶
轉運使程䏻議開新河自襄漢至京師引白河水注焉¶
以通湘潭之漕詔發唐鄧汝潁許蔡陳鄭丁夫數萬赴¶
其役發諸州兵萬人助之命文寳與六宅使李繼隆作¶
坊副使李仁祐劉承珪分徃䕶作既而地髙水下不䏻¶
通卒堙廢焉雍熈四年改東上閤門使歴知涇延二州¶
<pb:KR2a0032_WYG_274-15b>¶
㑹遼人㓂通逺軍命文寳率師致討還遷判四方館事¶
文寳歴内職三十年雅好言外事太祖太宗頗信任之¶
中外咸畏其口出為髙陽闗兵馬鈐轄淳化二年卒于¶
官¶
翟守素濟州任城人父溥晉左司禦率府率守素以父¶
任為殿直歴漢周遷供奉官領承天軍使乾徳中為引¶
進副使従王全斌伐蜀以徃来馳告軍事為職蜀平擢¶
<pb:KR2a0032_WYG_274-16a>¶
判四方館以兩川餘㓂未殄慮致騷動再令守素入蜀¶
經畧諸郡分兵以防遏之開寳中㑹麟府内屬戎人爭¶
地不决因致擾亂命守素馳往撫諭守素辨其曲直戎¶
人恱服従征太原命海州刺史孫方進圍汾州守素監¶
其軍轉引進使開寳三年命為劍南十州都廵檢使東¶
上閤門使郭崇信副之賜守素錢五百萬入謝日復遣¶
為岐帥符彦卿官告使守素辭以錫賚優厚不敢更當¶
奉使之詔上不許九年吴越國王錢俶来朝命守素䕶¶
諸司供帳迎勞郊外并壘未下詔與洺州防禦使郭進¶
<pb:KR2a0032_WYG_274-16b>¶
率兵深入其境蹈藉禾稼守素多所虜獲太宗即位遷¶
客省使領憲州刺史太平興國三年夏河決滎陽詔守¶
素發鄭之丁夫千五百人與卒千人領䕶塞之是秋梅¶
山洞蠻恃險叛命詔遣守素率諸州屯兵徃擊之值霖¶
雨彌旬弓弩觧弛不堪用明日将接戰守素一夕令削¶
木為弩及旦賊奄至交射之賊遂敗乗勝逐北盡平其¶
巢穴先是數郡大吏富人多與賊帥包漢陽交通既而¶
<pb:KR2a0032_WYG_274-17a>¶
得其書訊數百封守素並焚之反側以定俄而錢俶獻¶
浙右之地詔守素為兩浙諸州兵馬都監安撫諸郡人¶
心甚悅即以知杭州嵗滿為西京廵檢使秦王廷美以¶
事勒歸私第以守素權知河南府兼留守司事屬洛陽¶
嵗旱艱食多盗上憂之守素既至漸以寧息未㡬遷商¶
州團練使雍熈二年改知延州自劉廷讓敗于君子館¶
河朔諸州城壘多圯四年詔守素與田仁朗王繼㤙郭¶
延濬分路按行發諸州鎮兵増築䕶其役賜白金三十¶
兩留充天䧺軍兵馬鈐轄知大名府改知潞州㑹建方¶
<pb:KR2a0032_WYG_274-17b>¶
田命為代北方田都部署并州兵馬鈐轄従屯夏州改¶
知鳯翔府淳化中夏帥趙保忠上言其弟繼遷誘戎人¶
為㓂且求援師詔守素率兵復屯夏州未㡬又徙石州¶
以老病上䟽求歸本郡従之三年卒年七十一守素逮¶
事四朝緜歴内職五十餘年性謹慎寛仁容衆所至有¶
治績凡斷大辟獄雖罪狀明白仍徧詢僚寀僉同而後¶
决屬吏有過不面折必因公宴援徃事之相類者言其¶
<pb:KR2a0032_WYG_274-18a>¶
獲咎以微警之新進後生多至節帥而守素久次不遷¶
殊無隕穫意時論以此多之¶
王侁字祕權開封浚儀人父朴周樞宻使侁以父任太¶
僕寺丞朴卒世宗幸其第召見諸孤以侁為東頭供奉¶
官開寳中征江南命侁率師戌桐城王師渡江與樊若¶
水同知池州領兵敗江南軍四千餘于宣州金陵平加¶
閤門祗候太平興國初預討梅山洞蠻契丹使来貢詔¶
侁送於境上還使靈州通逺軍及旋言主帥所留牙兵¶
率與邉人交結頗桀黠難制嵗久當慮請悉代之太宗¶
<pb:KR2a0032_WYG_274-18b>¶
因遣侁調内地卒往代之戌者聞代多不願還侁察其¶
中旅拒者斬之以狥衆皆悚息遂将以還一嵗中數徃¶
来西邉多奏便宜上多聽用遷通事舍人四年従征太¶
原以侁䕶陽曲塌地石嶺闗諸屯賜廐馬介胄五月即¶
城下轉東上閤門副使晉陽平留為嵐憲廵檢九年代¶
還遷西上閤門使賜錢百萬河西三族首領折遇乜叛¶
入李繼遷侁率師討擒之以功領蔚州刺史王師北征¶
<pb:KR2a0032_WYG_274-19a>¶
命為并州駐泊都監又為雲應等州兵馬都監侁性剛¶
愎以語激楊業業因力戰䧟於陣侁坐除名配隸金州¶
事載楊業傳㑹赦移均州團練副使淳化五年召還道¶
病至京師卒弟僎供奉官閤門祗候坐征交阯軍敗誅¶
備偃並進士及第偃至太常博士朴弟格宋初為右補¶
闕直史館至都官貟外郎廣南轉運使格子侗太平興¶
國進士至都官貟外郎¶
劉審瓊涿州范陽人家素貧漢乾祐中湘隂公鎮彭門¶
審瓊始隸帳下周祖受命遁去依永興軍節度劉詞頗¶
<pb:KR2a0032_WYG_274-19b>¶
委任之詞卒屬太祖節鎮給事左右及受禪補殿直従¶
平澤潞改供奉官開寳中累遷至軍器庫使㑹樞宻使¶
李崇矩門人鄭伸擊登聞鼓誣告崇矩受太原席羲叟¶
黄金私結翰林學士扈䝉以甲科私羲叟引審瓊為証¶
上怒召審瓊詰問審瓊具言其誣枉得觧遂出知鎮州¶
七年太宗征河東駐蹕月餘儲㣥無闕遷領檀州刺史¶
知潭州州素多火日調民積水為防民甚勞之審瓊至¶
<pb:KR2a0032_WYG_274-20a>¶
悉罷之以為民便徙知河陽淳化三年受代歸陳衰老¶
乞正受郡符上憫其舊人授坊州刺史至道三年卒于¶
官審瓊嘗給事外諸侯雅善酒令博鞠年八十餘筋力¶
不衰髭髪黳黒孫爽進士及第後為祠部貟外郎祕閤¶
校理¶
論曰王贊奮迹小校有奉公之節繩姦列郡不畏强禦¶
保續單車出使不辱君命懐忠識荆渚之将危繼勲知¶
番禺之可取侯贇久治邉郡文寳數䕶屯兵斯各一時¶
之效也徳裕梁迥欽祚王侁皆練習戎旅頗著勲勞然¶
<pb:KR2a0032_WYG_274-20b>¶
率彊戾而乏温克以速於戾斯乃明哲之所戒玭以剛¶
險䝉悔吝珪以發擿肆威福其不逞者歟守素不事躁¶
競審瓊克享期頥易曰視履考祥其旋元吉此之謂也¶
　宋史巻二百七十四¶
