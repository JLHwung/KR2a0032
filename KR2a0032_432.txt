# -*- mode: mandoku-view -*-
#+TITLE: 宋史
#+DATE: 2018-03-31 09:03:39.660273
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷四百三十二
<pb:KR2a0032_WYG_432-1a>¶
欽定四庫全書¶
　宋史卷四百三十二¶
元中書右丞相總裁托克托等修¶
¶
　列傳第一百九十一¶
¶
儒林二¶
¶
¶
胡旦　　賈同　　劉顔　　高弁　　孫復¶
¶
¶
石介　　胡瑗　　劉羲叟　林槩　　李覯¶
¶
¶
何渉　　王回(弟向)周堯卿　王當　　陳暘¶
¶
胡旦字周父濱州渤海人少有雋才博學能文辭舉進¶
<pb:KR2a0032_WYG_432-1b>¶
士第一為将作監丞通判昇州時江南初平汰李氏時¶
所度僧十減六七旦曰彼無田廬可歸将聚而為盜悉¶
黥為兵遷左拾遺直史館數上書言時政利病出為淮¶
南東路轉運副使知海州踰年召歸先是盧多遜貶趙¶
普罷相其夏河決韓村㝷復塞旦獻河平頌曰天祚我¶
宋以君兆民配天成休惟堯與隣粤有大水昏墊下人¶
非曰聖作孰究孰度蔽賢者退壅澤者罪我防大患河¶
<pb:KR2a0032_WYG_432-2a>¶
豈云敗逆遜逺投姦普屏外聖道如隄崇崇海内帝曰¶
守文是塞是親調爾衞兵程是烝民民以盡力臣以勤¶
職役云其終河以之塞唐堯懐山實警神徳漢武宣防¶
實彰令式我塞長河融流恵澤眀眀聖功萬代成則太¶
宗覽頌有逆遜姦普之語召宰相謂曰胡旦獻頌詞意¶
悖戾朕自擢於甲科歴試外任所至無善状知海州日¶
為部下所訟獄已具適㑹大赦朕錄其材而捨其過尚¶
令在近列又領史職乃敢恣胸臆狂躁如此其亟逐之¶
即貶殿中丞啇州團練副使上平燕議曰今幽州在北¶
<pb:KR2a0032_WYG_432-2b>¶
門之外東封非國家所急願移其資以事北伐且天時¶
地利人事皆有可伐之意嵗之所臨其地受福今年春¶
末至來年嵗在宋分今年初秋至六年鎮在燕分從今¶
年為備至來春興師北兵之遇春夏則氊裘皮履羊弓¶
塞馬不為用而中原士卒素不能寒徃北逄暄筋力勇¶
健以勇徤之士驅不用之敵承福慶之時討災殃之城¶
成功立事在于此矣長淮以北太行以東河水罷災土¶
<pb:KR2a0032_WYG_432-3a>¶
地甚沃因其豊實取其榖帛減價以折納見錢以貴糴¶
官府多積兵役無虞用兵豊財可濟大事太原克復以¶
來于今七載兵甲甚利士卒甚雄夜寝晨興寒裘飢粟¶
若以促装之賜發軍而用之恩賞之貲成功而賚之可¶
以齊心平敵恢拓舊境幽州平土而負敵為勢必擇四¶
人分之方面以剛斷勇毅者主之選和平恭慎者一人¶
部之幽州之北皆是山谷通人馬者不過十處領将士¶
者亦擇十人同行則共議兵機分出則各司軍事宼來¶
則同戰以驅逐宼歸則畫疆以扞蔽苟塞斷山路餘宼¶
<pb:KR2a0032_WYG_432-3b>¶
在燕與大軍相持則遷延其時以度春夏宼不能熱有¶
退無前使士之剛勇與才力者各為一将多則分部扞¶
敵攻城兩盡其力定其軍名實其軍數我寡彼多則力¶
不勝我實彼虚則勝有餘力均則較其地形地均則争¶
其謀畧分眀勇怯各致其用以茶鹽香藥之價十分減¶
二從新者先賣於邉城要路軍馬屯所以芻粟錢帛之¶
價十分增二納貨以出劵者詣本塲以交貨得貨者縁¶
<pb:KR2a0032_WYG_432-4a>¶
逐路以納稅出徃來四方之饒為兩地費用之耗自然¶
商得其利則買之於人人得其資則勤之扵穡故必民¶
效兼倍之力國貯九年之積科撥不假於度支轉般何¶
勞於漕挽芻粟之給攻具之用委輸發運以為後繼今¶
将用二十萬之衆役三十州之民願陛下眀降日月之¶
信先示雨露之澤民知信賞則恱而忘死士得仰給則¶
死而力戰如此則逆壘不足下猾宼不足殄也起為左¶
補闕復直史館遷修撰預修國史以尚書戸部員外郎¶
知制誥遷司封員外郎有傭書人翟頴者旦嘗與之善¶
<pb:KR2a0032_WYG_432-4b>¶
因為改姓名馬周以為唐馬周復出上書詆時政且自¶
薦可為大臣又舉材任公輔者十人其辭頗壮當時皆¶
謂旦所為馬周坐流海島旦亦貶坊州團練副使坐擅¶
離所部謁宋白于鄜州既被劾特釋之徙絳州稍復工¶
部員外郎直集賢院遷本曹郎中知制誥史館修撰素¶
善中官王繼恩為繼恩草制辭過羙繼恩敗眞宗聞而¶
惡之貶安逺軍行軍司馬又削籍流潯州咸平初移通¶
<pb:KR2a0032_WYG_432-5a>¶
州團練副使徙徐州以祠部員外郎分司西京又為保¶
信軍節度副使乆之以司封員外郎通判襄州封泰山¶
改祠部郎中服母喪既除乃言父卒時嘗詔奪哀從事¶
請追行服三年已而失眀以祕書省少監致仕居襄州¶
再遷秘書監卒旦喜讀書既喪眀猶令人誦經史隐几¶
聼之不少輟著漢春秋五代史略将帥要畧演聖通論¶
唐乘家傳三百餘卷斵大硯方五六尺刻而瘞之曰胡¶
旦修漢春秋硯晩尤黷貨干優州縣持吏短長為時論¶
所薄既死子孫貧甚寓柩民間皇祐末知㐮州王田為¶
<pb:KR2a0032_WYG_432-5b>¶
言扵朝得錢二十萬以葬¶
賈同字希得青州臨淄人五代時楊光逺反同祖崇率¶
鄉里四百餘家保愚谷山全活者二千人同初名罔字¶
公疎篤學好古有時名著山東野録七篇年四十餘同¶
進士出身眞宗命改今名王欽若方貴盛聞同名欲致¶
之固謝不徃居八九年始補歴城主簿張知白薦為大¶
理評事通判兗州天聖初上書言自祥符以來諌諍路¶
<pb:KR2a0032_WYG_432-6a>¶
塞丁謂乘間造符瑞以欺先帝今謂姦既白宜眀告天¶
下正符瑞之謬罷宮觀崇奉歸不急之衞兵收無名之¶
實費使先帝免後世之議國家無因循之失又言宼凖¶
忠䂓亮節疾惡擯邪自其貶黜天下之人弗見其罪宜¶
還之内地以眀忠邪善惡之分時章獻太后臨朝而同¶
言如此人以為難再遷殿中丞知棣州卒劉顔李冠王¶
無忌及其門人諡同曰存道先生¶
劉顔字子望彭城人少孤好古學不專章句師事髙弁¶
舉進士第以試祕書省校書郎知龍興縣坐法免乆之¶
<pb:KR2a0032_WYG_432-6b>¶
授徐州文學居鄉里敎授數十百人採漢唐奏議為輔¶
弼名對馮元劉筠錢易滕渉蔡齊上其書除任城主簿¶
嵗饑發大姓所積粟活數千人李迪知兗州青州皆辟¶
為從事卒著儒術通要經濟樞言復數十篇石介見其¶
書歎曰恨不在弟子之列子庠自有傳¶
髙弁字公儀濮州雷澤人弱冠徒歩從种放學于終南¶
山又學古文于柳開與張景齊名至道中以文謁王禹¶
<pb:KR2a0032_WYG_432-7a>¶
偁禹偁竒之舉進士累官侍御史諌修玉清昭應宫降¶
知廣濟軍㝷以戸部判官試開封府進士私發糊名奪¶
二官稍復知單州邢州鹽鐵判官河決澶州請弛隄防¶
縱水所之可省民力且以扼契丹南向議寝知陜州卒¶
弁性孝友所為文章多祖六經及孟子喜言仁義有帝¶
則三篇為世所傳與李迪賈同陸參朱頔伊淳相友善¶
石延年劉潛皆其門人也¶
孫復字眀復晉州平陽人舉進士不第退居泰山學春¶
秋著尊王發㣲十二篇大約本於陸淳而増新意石介¶
<pb:KR2a0032_WYG_432-7b>¶
有名山東自介而下皆以先生事復年四十不娶李迪¶
知其賢以其弟之子妻之復初猶豫石介與諸弟子請¶
曰公卿不下士乆矣今丞相不以先生貧賤欲託以子¶
宜因以成丞相之賢名復乃聼孔道輔聞復之賢就見¶
之介執杖屨立侍復左右升降拜則扶之其徃謝亦然¶
介既為學官語人曰孫先生非隐者也於是范仲淹富¶
弼皆言復有經術宜在朝廷除袐書省校書郎國子監¶
<pb:KR2a0032_WYG_432-8a>¶
直講車駕幸太學賜緋衣銀魚召為邇英閣祗候說書¶
楊安國言其講説多異先儒罷之孔直温敗得所遺復¶
詩坐貶䖍州監稅徙泗州又知長水縣簽書應天府判¶
官事通判陵州未行翰林學士趙槩等十餘人言復經¶
為人師不宜使佐州縣留為直講稍遷殿中丞卒賜錢¶
十萬復與胡瑗不合在太學常相避瑗治經不如復而¶
敎飬諸生過之復既病韓琦言於仁宗選書吏給紙筆¶
命其門人祖無擇就復家得書十五萬言錄藏秘閣特¶
官其一子¶
<pb:KR2a0032_WYG_432-8b>¶
石介字守道兗州奉符人進士及第歴鄆州南京推官¶
篤學有志尚樂善疾惡喜聲名遇事奮然敢為御史䑓¶
辟為主簿未至以論赦書不當求五代及諸偽國後罷¶
為鎮南掌書記代父丙逺官為嘉州軍事判官丁父母¶
憂耕徂徠山下葬五世之未葬者七十喪以易敎授于¶
家魯人號介徂徠先生入為國子監直講學者從之甚¶
衆太學繇此益盛介為文有氣嘗患文章之弊佛老為¶
<pb:KR2a0032_WYG_432-9a>¶
蠧著怪説中國論言去此二者乃可以有為又著唐鑑¶
以戒姦臣宦官宮女指切當時無所諱忌杜衍韓琦薦¶
擢太子中允直集賢院㑹呂夷簡罷相夏竦既除樞宻¶
使復奪之以衍代章得象晏殊賈昌朝范仲淹富弼及¶
琦同時執政歐陽修余靖王素蔡襄並為諌官介喜曰¶
此盛事也歌頌吾職其可已乎作慶歴聖徳詩曰於惟¶
慶歴三年三月皇帝龍興徐出闈闥晨坐太極晝開閶¶
闔躬覽英賢手鉏姦枿大聲渢渢震揺六合如乾之動¶
如雷之發昆蠱蹢躅怪妖藏滅同眀道初天地嘉吉初¶
<pb:KR2a0032_WYG_432-9b>¶
聞皇帝蹙然言曰予祖予父付予大業予恐失墜實頼¶
輔弼汝得象殊重慎㣲宻君相予乆予嘉君伐君仍相¶
予笙鏞斯協昌朝儒者學問該洽與予論政傅以經術¶
汝貳二相庶績咸秩惟汝仲淹汝誠予察太后乘勢湯¶
沸火熱汝時小臣危言嶪嶪為予司諌正予門闑為予¶
京兆堲予纔說賊叛予夏徃予式遏六月酷日大冬積¶
雪汝寒汝暑同予士卒予聞辛酸汝不告乏予晩得弼¶
<pb:KR2a0032_WYG_432-10a>¶
予心弼恱弼每見予無有私謁以道輔予弼言深切予¶
不堯舜弼自笞罰諌官一年疏奏滿篋侍從周嵗忠力¶
厪竭契丹忘義檮杌饕餮敢侮大國其辭慢悖弼将予¶
命不畏不怯卒復舊好民得食褐沙磧萬里死生一節¶
視弼之膚霜剥風裂觀弼之心錬金鍜鐵寵名大官以¶
酬勞渴弼辭不受其志莫奪惟仲淹弼一夔一契天實¶
賚予予其敢忽並來弼予民無瘥札曰衍汝來汝予黄¶
髪事予二紀毛禿齒豁心如一兮率履弗越遂長樞府¶
兵政無蹶予早識琦琦有竒骨其器魁落豈視扂楔其¶
<pb:KR2a0032_WYG_432-10b>¶
人渾樸不施剞劂可屬大事敦厚如勃琦汝副衍知人¶
予哲惟脩惟靖立朝䡾䡾言論磥砢忠誠特逹禄㣲身¶
賤其志不怯嘗詆大官亟遭貶黜萬里歸來剛氣不折¶
屢進直言以補予闕素相之後含忠履潔昔為御史㡬¶
叩予榻襄雖小官名聞予徹亦嘗獻言箴予之失剛守¶
粹慤與脩儔匹並為諌官正色在列予過汝言毋鉗汝¶
舌皇帝聖眀忠邪辨别舉擢畯良掃除妖魃衆賢之進¶
<pb:KR2a0032_WYG_432-11a>¶
如茅斯㧞大姦之去如距斯脱上倚輔弼司予調燮下¶
賴諌諍維予紀法左右正人無有邪孽予望太平日不¶
逾浹皇帝嗣位二十二年神武不殺其黙如淵聖人不¶
測其動如天賞罰在予不失其權恭已南面退姦進賢¶
知賢不易非眀弗得去邪惟艱惟斷乃克眀則不貳斷¶
則不惑既眀且斷惟皇帝之徳羣臣踧踖重足屏息交¶
相敎語曰惟正直毋作側僻皇帝汝殛諸侯危慄墮玉¶
失舄交相告語皇帝神眀四時朝覲謹修臣職四夷走¶
馬墜鐙遺策交相告語皇帝英武解兵修貢永為屬國¶
<pb:KR2a0032_WYG_432-11b>¶
皇帝一舉羣臣懾焉諸侯畏焉四夷服焉臣願皇帝夀¶
萬千年詩所稱多一時名臣其言大姦葢斥竦也詩且¶
出孫復曰子禍始扵此矣介不畜馬借馬而乘出入大¶
臣之門頗招賓客預政事人多指目不自安求出通判¶
濮州未赴卒㑹徐狂人孔直温謀反搜其家得介書夏¶
竦銜介甚且欲中傷杜衍等因言介詐死北走契丹請¶
發棺以驗詔下京東訪其存亡衍時在兗州以驗介事¶
<pb:KR2a0032_WYG_432-12a>¶
語官屬衆不敢答掌書記龔鼎臣願以闔族保介必死¶
衍探懐出奏藁示之曰老夫已保介矣君年少見義必¶
為豈可量哉提㸃刑獄呂居簡亦曰發棺空介果走北¶
孥戮非酷不然是國家無故剖人冢墓何以示後世且¶
介死必有親族門生㑹葬及棺歛之人苟召問無異即¶
令具軍令状保之亦足應詔於是衆數百保介已死乃¶
免斵棺子弟羈管他州乆之得還介家故貧妻子㡬凍¶
餒富弼韓琦共分奉買田以贍飬之有徂徠集行於世¶
胡瑗字翼之泰州海陵人以經術敎授吳中年四十餘¶
<pb:KR2a0032_WYG_432-12b>¶
景祐初更定雅樂詔求知音者范仲淹薦瑗白衣對崇¶
政殿與鎮東軍節度推官阮逸同較鐘律分造鐘磬各¶
一虡以一黍之廣為分以制尺律徑三分四厘六毫四¶
絲圍十分三釐九毫三絲又以大黍累尺小黍實龠丁¶
度等以為非古制罷之授瑗試秘書省校書郎范仲淹¶
經畧陜西辟丹州推官以保寕節度推官敎授湖州瑗¶
敎人有法科條纖悉備具以身先之雖盛暑必公服坐¶
<pb:KR2a0032_WYG_432-13a>¶
堂上嚴師弟子之禮視諸生如其子弟諸生亦信爱如¶
其父兄從之游者常數百人慶歴中興太學下湖州取¶
其法著為令召為諸王宮敎授辭疾不行為太子中舎¶
以殿中丞致仕皇祐中更鑄太常鐘磬驛召瑗逸與近¶
臣太常官議于袐閣遂典作樂事復以大理評事兼太¶
常寺主簿辭不就嵗餘授光禄寺丞國子監直講樂成¶
遷大理寺丞賜緋衣銀魚瑗既居太學其徒益衆太學¶
至不能容取旁官舍處之禮部所得士瑗弟子十常居¶
四五隨材高下喜自修餙衣服容止徃徃相類人遇之¶
<pb:KR2a0032_WYG_432-13b>¶
雖不識皆知其瑗弟子也嘉祐初擢太子中允天章閣¶
侍講仍治太學既而疾不能朝以太常博士致仕歸老¶
於家諸生與朝士祖餞東門外時以為榮既卒詔賻其¶
家¶
劉羲叟字仲更澤州晉城人歐陽修使河東薦其學術¶
試大理評事權趙州軍事判官精算術兼通大衍諸歴¶
及修唐史令專修律歴天文五行志㝷為編修官改袐¶
<pb:KR2a0032_WYG_432-14a>¶
書省著作佐郎以母喪去詔令家居編修書成擢崇文¶
院檢討未入謝疽發背卒羲叟強記多識尤長於星歴¶
術數皇祐五年日食心時胡瑗鑄鐘弇而直聲鬱不發¶
又陜西鑄大錢羲叟曰此所謂害金再興與周景王同¶
占上将感心腹之疾其後仁宗果不豫又月入太㣲曰¶
後宮當有喪已而張貴妃薨至和元年日食正陽客星¶
出于昴曰契丹宗眞其死乎事皆驗羲叟未病嘗曰吾¶
及秋必死自擇地於父冢旁占庚穴以語其妻如其言¶
葬之著十三代史志劉氏輯歴春秋災異諸書¶
<pb:KR2a0032_WYG_432-14b>¶
林槩字端父福州福清人父高太常博士有治行槩幼¶
警悟舉進士以秘書省校書郎知長興縣嵗大饑富人¶
閉糴以邀價槩出奉粟庭下誘土豪輸數千石以飼饑¶
者知連州康定初上封事曰古者民為兵而今兵食民¶
古馬寓於民而今不習馬此兵與馬之大患也請附唐¶
用兵之法四斂一民部以為軍閑耕田里被甲皆兵因¶
命其家咸得畜馬私乘休暇官為調習則人便干戈馬¶
<pb:KR2a0032_WYG_432-15a>¶
識行列又行陣無法而出於臨時将無素備而取於倉¶
卒軍不予權而監以宦侍若是者雖得古之材使循今¶
之法亦必屢戰而屢敗又請備蠻籍土民為兵柵要衝¶
購徭人使守禦徙淮安軍程琳嘗禁蜀人不得自為渠¶
堰槩奏罷之又言蜀饑願罷川峽漕發常平粟貸民租¶
募富人輕粟價除商旅之禁使通貨相資官至太常博¶
士集賢校理卒著史論辨國語子希自有傳¶
李覯字泰伯建昌軍南城人俊辨能文舉茂才異等不¶
中親老以敎授自資學者常數十百人皇祐初范仲淹¶
<pb:KR2a0032_WYG_432-15b>¶
薦為試太學助敎上眀堂定制圗序曰考工記周人眀¶
堂度九尺之筵是言堂基修廣非謂立室之數東西九¶
筵南北七筵堂崇一筵是言堂上非謂室中東西之堂¶
各深四筵半南北之堂各深三筵半五室凡室二筵是¶
言四堂中央有方十筵之地自東至西可營五室自南¶
至北可營五室十筵中央方二筵之地既為太室連作¶
餘室則不能令十二位各直其辰當於東南西北四面¶
<pb:KR2a0032_WYG_432-16a>¶
及四角缺處各虛方二筵之地周而通之以為太廟太¶
室正居中月令所謂中央土居太廟太室者言此太廟¶
之中有太室也太廟之外堂子午卯酉四位上各畫方¶
二筵地二與太廟相通為青陽眀堂總章元堂四太廟¶
當寅申已亥辰戍丑未八位上各畫方二筵地以為左¶
个右个也大戴禮盛徳記眀堂凡九室室四戸八牖共¶
三十六戸七十二牖八个之室并太室而九室四面各¶
有戸戸旁夾兩牖也白虎通眀堂上圎下方八窻四闥¶
九室十二坐四太廟前名為一門出於堂上門旁夾兩¶
<pb:KR2a0032_WYG_432-16b>¶
窻也左右之个其實皆室但以分處左右形如夾戸故¶
有个名太廟之内以及太室其實祀文王配上帝之位¶
謂之廟者義當然矣土者分王四時於五行最尊故天¶
子當其時居太室用祭天地之位以尊嚴之也四仲之¶
月各得一時之中與餘月有異故復於子午卯酉之方¶
取二筵地假太廟之名以聼朔也周禮言基而不及室¶
大戴言室而不及廟稽之月令則備矣然非白虎通亦¶
<pb:KR2a0032_WYG_432-17a>¶
無以知窻闥之制也聶崇義所謂秦人眀堂圗者其制¶
有十二階古之遺法當亦取之禮記外傳曰眀堂四面¶
各五門今按眀堂位四夷之國西門之外九采之國應¶
門之外時天子負斧扆南嚮而立南門之外者北面東¶
上應門之外者亦北面東上是南門之外有應門也既¶
有應門則不得不有臯庫雉門眀堂者四時所居四面¶
如一南面既有五門則餘三面皆各有五門鄭注明堂¶
位則云正門謂之應門其意當謂變南門之文以為應¶
門又見王宮有路門其次乃有應門今眀堂無路門之¶
<pb:KR2a0032_WYG_432-17b>¶
名而但有應門便謂更無重門而南門即是應門且路¶
寝之前則名路門其次有應門眀堂非路寝乃變其内¶
門之名為東門南門而次有應門何害於義四夷之君¶
既在四門之外而外無重門則是列於郊野道路之間¶
豈朝㑹之儀乎王宫常居猶設五門以限中外眀堂者¶
效天法地尊祖配帝而止一門以表之豈為稱哉若其¶
建置之所則淳于登云在國之陽三里之外七里之内¶
<pb:KR2a0032_WYG_432-18a>¶
丙已之地玉藻聼朔於南門之外康成之注亦與是合¶
夫稱眀也宜在國之陽事天神也宜在城門之外今圖¶
以九分當九尺之筵東西之堂共九筵南北之堂共七¶
筵中央之地自東至西凡五室自南至北凡五室每室¶
二筵取於考工記也一太室八左右个共九室室有四¶
戸八牖共三十六戸七十二牖協於戴徳記也九室四¶
廟共十三位本於月令也四廟之面各為一門門夾兩¶
窻是謂八窻四闥稽於白虎通也十二階采於三里圗¶
也四面各五門酌於眀堂位禮記外傳也嘉祐中用國¶
<pb:KR2a0032_WYG_432-18b>¶
子監奏召為海門主簿太學說書而卒覯嘗著周禮致¶
太平論平土書禮論門人鄧潤甫熈寕中上其退居類¶
藁皇祐續藁并後集請官其子參魯詔以為郊社齋郎¶
何渉字濟川南兗人父祖皆業農渉始讀書晝夜刻苦¶
汎覽博古上自六經諸子百家旁及山經地志醫卜之¶
術無所不學一過目不復再讀而終身不忘人問書傳¶
中事必指卷第冊葉所在驗之果然登進士第調落交¶
<pb:KR2a0032_WYG_432-19a>¶
主簿改中部令范仲淹一見竒之辟彰武軍節度推官¶
用龎籍奏遷著作佐郎管勾鄜延等路經畧安撫招討¶
司機宜文字時元昊擾邉軍中經畫渉預有力元昊納¶
欵籍召為樞宻使欲與之俱渉曰親老矣非人子自便¶
之時拜章願得歸飬特改秘書丞通判眉州徙嘉州用¶
文彦博龎籍薦召還除集賢校理既又求歸蜀遂得知¶
漢州嵗滿移合州累官尚書司封員外郎父喪罷歸卒¶
詔恤其家并官其一子渉長厚有操行事親至孝平居¶
未嘗談人過惡所至多建學館勸誨諸生從之游者甚¶
<pb:KR2a0032_WYG_432-19b>¶
衆雖在軍中亦嘗為諸将講左氏春秋狄青之徒皆横¶
經以聼有治道中術春秋本㫖廬江集七十卷¶
王回字深父福州侯官人父平言試御史回敦行孝友¶
質直平恕造次必稽古人所為而不為小亷曲謹以求¶
名譽嘗舉進士中第為衞眞簿有所不合稱病自免作¶
告友曰古之言天下逹道者曰君臣也父子也夫婦也¶
兄弟也朋友也五者各以其義行而人倫立其義廢則¶
<pb:KR2a0032_WYG_432-20a>¶
人倫亦從而亡矣然而父子兄弟之親天性之自然者¶
也夫婦之合以人情而然者也君臣之從以衆心而然¶
者也是雖欲自廢而理勢持之何能斬也惟朋友者舉¶
天下之人莫不可同亦舉天下之人莫不可異同異在¶
我則義安所卒歸乎是其漸廢之所繇也君之於臣也¶
父之於子也夫之於婦也兄之於弟也過且惡必亂敗¶
其國家國家敗而皆受其難被其名而終身不可辭也¶
故其為上者不敢不誨為下者不敢不諌世治道行則¶
人能循義而自得世衰道㣲則人猶顧義而自全間有¶
<pb:KR2a0032_WYG_432-20b>¶
不若則亦無害於衆焉耳此所謂理勢持之雖百代可¶
知也親非天性也合非人情也從非衆心也羣而同别¶
而異有善不足與榮有惡不足與辱大道之行公與義¶
者可至焉下斯而言其能及者鮮矣是以聖人崇之以¶
列於君臣父子夫婦兄弟而壹為逹道也聖人既沒而¶
其義益廢於今則亡矣夫人有四肢所以成身一體不¶
備則謂之廢疾而人倫缺焉何以為世嗚呼處今之時¶
<pb:KR2a0032_WYG_432-21a>¶
而望古之道難矣姑求其肯告吾過也而樂聞其過者¶
與之友乎退居潁州乆之不肯仕在廷多薦者治平中¶
以為忠武軍節度推官知南頓縣命下而卒回在潁川¶
與處士常秩友善熈寕中秩上其文集補回子汾為郊¶
社齋郎弟向¶
向字子直為文長於序事戲作公黙先生傳曰公議先¶
生剛直任氣好議論取當世是非辨眀游梁宋間不得¶
意去居潁其徒從者百人居二年與其徒謀又去潁弟¶
子任意對曰先生無復念去也弟子從先生乆矣亦各¶
<pb:KR2a0032_WYG_432-21b>¶
厭行役先生舍潁為居廬少有生計主人公賢遇先生¶
不淺薄今又去之弟子未見先生止處也先生豈薄潁¶
邪公議先生曰來吾語爾君子貴行道信於世不信貴¶
容不容貴去古之辟世辟地辟色辟言是也吾行年三¶
十立節循名被服先王究窮六經頑鈍晩成所得無幾¶
張羅大綱漏略零細校其所見未為完人豈敢自忘冀¶
用於世予所厭苦正謂不容予行世間波混流同予譽¶
<pb:KR2a0032_WYG_432-22a>¶
不至予毀日隆小人鑿空造事形迹侵排萬端地隘天¶
側詩不云乎䜛人罔極主人眀恕故未見疑不幸去我¶
來者謂誰䜛一日效我終顛危智者利身逺害全徳不¶
如亟行以適異國語已任意對曰先生無言也意輩弟¶
子嘗竊論先生樂取怨憎為人所難不知不樂也今定¶
不樂先生知所以取之乎先生聰眀才能過人逺甚而¶
刺口論世事立是立非其間不容毫髮又以公議名此¶
人之怨府也傳曰議人者不得其死先生憂之是也其¶
去未是意有三事為先生計先生幸聼意不必行不聽¶
<pb:KR2a0032_WYG_432-22b>¶
先生雖去絶海未見先生安也公議先生彊舌不語下¶
視任意目不轉移時卒問任意對曰人之肺肝安得可¶
視髙出重泉險不足比聞善於彼陽譽陰非反背復憎¶
詆笑縱横得其細過聲張口播緣餙百端徳敗行破自¶
然是人賤彼善我意策之三此為最上者也先生能用¶
之乎公議先生曰不能爾試言其次者對曰捐棄骨肉¶
徉狂而去令世人不復顧忌此策之次者先生能用之¶
<pb:KR2a0032_WYG_432-23a>¶
乎公議先生曰不能爾試言其又次者對曰先生之行¶
已視世人所不逮何等也曾未得稱髙世而詆訶鋒起¶
㡬不得與妄庸人伍者良以口禍也先生能不好議而¶
好黙是非不及口而心存焉何疾於不容此策之最下¶
者也先生能用之乎公議先生喟然難曰吁吾為爾用¶
下策也任意乃大笑顧其徒曰宜吾先生之病於世也¶
吾三策之卒取其下者矣弟子陽思曰今日非任意先¶
生不可得留與其徒謝意更因意請去公議為公黙先¶
生弟同字容季性純篤亦善序事皆蚤卒仕止於縣主¶
<pb:KR2a0032_WYG_432-23b>¶
簿¶
周堯卿字子俞道州永眀人警悟彊記以學行知名天¶
聖二年舉進士歴連衡二州司理參軍桂州司錄知髙¶
安寕化二縣提㸃刑獄楊紘入境有被刑而耘苖者紘¶
就詢其故對曰貧以利故為人直其枉令不我欺而我¶
欺之我又何怨紘至縣以所聞薦之後通判饒州積官¶
至太常博士范仲淹薦經行可為師表未及用以慶歴¶
<pb:KR2a0032_WYG_432-24a>¶
五年卒年五十一始堯卿年十二喪父憂戚如成人見¶
母則抑情忍哀不欲傷其意母知而異之謂族人曰是¶
兒爱我如此多知孝飬矣卒能如母之言及母喪倚廬¶
三年席薪枕塊雖疾病不飲酒食肉既葬慈烏百數銜¶
土集隴上人以為孝感所致其於昆弟尤篤友爱又為¶
人簡重不校有慢已者必厚為禮以愧之居官禄雖薄¶
必以周宗族朋友罄而後已為學不專於傳注問辨思¶
索以通為期長於毛鄭詩及左氏春秋其學詩以孔子¶
所謂詩三百一言以蔽之曰思無邪孟子所謂説詩者¶
<pb:KR2a0032_WYG_432-24b>¶
以意逆志是為得之考經指歸而見毛鄭之得失曰毛¶
之傳欲簡㦯寡於義理非一言以蔽之也鄭之箋欲詳¶
㦯逺於性情非以意逆志也是可以無去取乎其學春¶
秋由左氏記之詳得經之所以書者至三傳之異同均¶
有所不取曰聖人之意豈二致耶讀荘周孟子之書曰¶
周善言理未至於窮理窮理則好惡不繆於聖人孟軻¶
是已孟善言性未至於盡已之性能盡已之性則能盡¶
<pb:KR2a0032_WYG_432-25a>¶
物之性而可與天地參其唯聖人乎天何言哉性與天¶
道子貢所以不可得而聞也昔宰我子貢善為説辭冉¶
牛閔子顔淵善言徳行孔子曰我於辭命則不能也惟¶
不言故曰不能而已盖言生於不足者也其講解議論¶
皆若是有詩春秋説各三十卷文集二十卷七子論鼎¶
州司理參軍詵湖州歸安主簿諡諷諲説誼¶
王當字子思睂州睂山人幼好學博覽古今所取惟王¶
佐大畧嘗謂三公論道經邦燮理陰陽填撫四方親附¶
百姓皆出於一道其言之雖大其行之甚易嘗舉進士¶
<pb:KR2a0032_WYG_432-25b>¶
不中退居田野歎曰士之居世苟不見其用必見其言¶
遂著春秋列國名臣傳五十卷人競傳之元祐中蘇轍¶
以賢良方正薦廷對慷慨不避權貴策入四等調龍逰¶
縣尉蔡京知成都舉為學官當不就其後京相當遂不¶
復仕卒年七十二當於經學尤䆳易與春秋皆為之傳¶
得聖人之㫖居多又有經㫖三卷史論十二卷兵書十¶
二篇¶
<pb:KR2a0032_WYG_432-26a>¶
陳晹字晉之福州人中紹聖制科授順昌軍節度推官¶
徽宗初進迓衡集以勸導紹述得太學博士秘書省正¶
字禮部侍郎趙挺之言暘所著樂書二十卷貫穿眀備¶
乞援其兄祥道進禮書故事給札既上遷太常丞進駕¶
部員外郎為講議司參詳禮樂官魏漢津議樂用京房¶
二變四清暘曰五聲十二律樂之正也二變四清樂之¶
蠧也二變以變宫為君四清以黄鐘清為君事以時作¶
固可變也而君不可變太簇大吕夾鐘㦯可分也而黄¶
鐘不可分豈古人所謂尊無二上之㫖哉時論方右漢¶
<pb:KR2a0032_WYG_432-26b>¶
津絀暘議進鴻臚太常少卿禮部侍郎以顯謨閣待制¶
提舉醴泉觀嘗坐事奪已而復之卒年六十八祥道字¶
用之元祐中為太常博士終祕書省正字所著禮書一¶
百五十卷與暘樂書並行于世¶
　宋史卷四百三十二¶
