# -*- mode: mandoku-view -*-
#+TITLE: 宋史
#+DATE: 2018-03-31 09:03:28.528143
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷二百九十
<pb:KR2a0032_WYG_290-1a>¶
欽定四庫全書¶
　宋史巻二百九十¶
元中書右丞相總裁托克托等修¶
¶
　列傳第四十九¶
¶
曹利用(孫繼鄴附)　　張耆(子希一等)　　楊崇勲¶
¶
¶
夏守恩(弟守贇子隨)　狄青(張玉孫節附)　郭逵¶
¶
曹利用字用之趙州寧晉人父諫擢明經第仕至右補¶
闕以武畧改崇儀使利用少喜談辯慷慨有志操諫卒¶
補殿前承㫖改右班殿直遷為鄜延路走馬承受公事¶
<pb:KR2a0032_WYG_290-1b>¶
景徳元年契丹宼河北真宗幸澶州射殺契丹大將撻¶
覽契丹欲收兵去使王繼忠議和擇可使契丹者利用¶
適奏事行在樞宻院以利用應選帝曰此重事也毋輕¶
用人明日樞宻使王繼英又薦利用遂授閤門祇&KR0049;崇¶
儀副使奉書詣契丹軍帝語利用曰契丹南來不求地¶
則邀賂爾闗南地歸中國巳久不可許漢以玉帛賜單¶
于有故事利用憤契丹色不平對曰彼若妄有所求臣¶
<pb:KR2a0032_WYG_290-2a>¶
不敢生還帝壯其言利用馳至軍中耶律隆緒母見利¶
用車上車軛設横板布食器召與飲食其從臣重行坐¶
飲食畢果議闗南地利用拒之遣其臣韓杞來報命利¶
用再使契丹契丹母曰晉徳我畀我闗南地周世宗取¶
之今宜還我利用曰晉人以地畀契丹周人取之我朝¶
不知也若嵗來金帛以佐軍尚不知帝意可否割地之¶
請利用不敢以聞其政事舍人高正始遽前曰我引衆¶
以來圖復故地若止得金帛歸則愧吾國人矣利用曰¶
子盍為契丹熟計使契丹用子言恐連兵結釁不得而¶
<pb:KR2a0032_WYG_290-2b>¶
息非國利也契丹度不可屈和議遂定利用奉約書以¶
歸擢東上閤門使忠州刺史賜第京師契丹遣使來聘¶
遂命利用迎勞之知宜州劉永規馭下殘酷軍校乗衆¶
怨殺永規叛䧟栁城縣圍象州分兵掠廣州嶺南騷動¶
帝謂輔臣曰向者司天占&KR0049;當用兵朕固憂逺方守將¶
非其人以起邉釁今果然曹利用曉方畧盡心於事其¶
以為廣南安撫使利用至嶺外遇賊武仙縣賊持健標¶
<pb:KR2a0032_WYG_290-3a>¶
蒙采盾衣甲堅利鋒鏑不能入利用使士持巨斧長刀¶
破盾遂斬首以狥嶺南平遷引進使歴客省使嘉州防¶
禦使出為鄜延路總管大中祥符七年拜樞宻副使加¶
宣徽北院使同知院事進知院事遂拜樞宻使同中書¶
門下平章事利用在位既久頗恃功天禧二年輔臣丁¶
謂李廸爭論帝前廸斥謂姦邪因言利用與之為朋黨¶
利用曰以片文遇主臣不如廸捐軀以入不測之虜廸¶
不逮臣也廸坐是免而利用以檢校太師兼太子少保¶
為會靈觀使進尚書右僕射乾興初加左僕射兼侍中¶
<pb:KR2a0032_WYG_290-3b>¶
武寧軍節度使景靈宮使詔如曹彬給公使錢嵗萬緡¶
契丹使者肅從順桀驁稱疾留館下不時發朝廷遣使¶
問勞相望於道利用請一切罷之從順乃引去加司空¶
舊制樞宻使雖檢校三司兼侍中尚書令猶班宰相下¶
乾興中王曾由次相為㑹靈觀使利用由樞宻使領景¶
靈宮使時重宮觀使詔利用班曾上議者非之未㡬曽¶
進昭文館大學士玉清昭應宮使將告謝而利用猶欲¶
<pb:KR2a0032_WYG_290-4a>¶
班曾上閤門不敢裁帝與太后坐承明殿久之遣押班¶
趣班閤門惶懼莫知所出曾抗聲目吏曰但奏宰臣王¶
曾等告謝班既定而利用怏怏不平帝使同列慰曉之¶
仍詔宰臣樞宻使序班如故事而利用益驕尚居次相¶
張知白上尋召張旻於河陽為樞宻使利用疑代巳始¶
悔懼焉初章獻太后臨朝中人與貴戚稍能軒輊為禍¶
福而利用以勲舊自居不恤也凡内降恩力持不予左¶
右多怨太后亦嚴憚利用稱曰侍中而不名利用奏事¶
簾前或以指爪擊帶鞓左右指以示太后曰利用在先¶
<pb:KR2a0032_WYG_290-4b>¶
帝時何敢爾邪太后頷之利用奏抑内降恩難屢郤亦¶
有不得巳從之者人揣知之或紿太后曰蒙恩得内降¶
輒不從今利用家媪隂諾臣請其必可得矣下之而騐¶
太后始疑其私頗銜怒内侍羅崇勲得罪太后使利用¶
召崇勲戒敕之利用去崇勲冠幘詬斥良久崇勲恨之¶
會從子汭為趙州兵馬監押而州民趙徳崇詣闕告汭¶
不法事奏上崇勲請往按治遂窮探其獄汭坐被酒衣¶
<pb:KR2a0032_WYG_290-5a>¶
黄衣令人呼萬嵗杖死初汭事起即罷利用樞宻使加¶
兼侍中判鄧州及汭誅謫左千牛衛將軍知隨州又坐¶
私貸景靈宫錢貶崇信軍節度副使房州安置命内侍¶
楊懐敏護送諸子各奪二官沒所賜第籍其貲黜親屬¶
十餘人宧者多惡利用行至襄陽驛懐敏不肯前以語¶
逼之利用素剛遂投繯而絶以暴卒聞後其家請居鄧¶
州帝惻然許之命其子内殿崇班淵監本州税明道二¶
年追復節度兼侍中後贈太傅還諸子官賜諡襄悼命¶
學士趙槩作神道碑帝為篆其額曰旌功之碑詔歸所¶
<pb:KR2a0032_WYG_290-5b>¶
沒舊産利用性悍梗少通力裁僥倖而其親舊或有因¶
縁以進者故及於禍然在朝廷忠藎有守始終不為屈¶
死非其罪天下寃之¶
孫繼鄴字元嗣其先金陵人祖謙事李昪為長劍都指¶
揮使南伐閩援兵不至戰死父承睿時為小校憤將兵¶
者不如期致其父沒乃刺殺之亡去轉徙淮楚間久之¶
入京師以䇿上太宗授左班殿直終左藏庫使繼鄴初¶
<pb:KR2a0032_WYG_290-6a>¶
以三班奉職監涔陽酒税會宜州陳進反曹利用辟以¶
自隨為前驅破賊于象州大烏嶺以功遷左侍禁端州¶
兵馬監押徙泰州永寧砦總徒城洛門改西頭供奉官¶
晁逈薦為閤門祗&KR0049;上禦戎䇿十數事又用曹瑋薦為¶
鄜延路兵馬都監徙知環州累遷崇儀副使㑹修築洪¶
徳砦與總兵者論事不協絀為冀州兵馬都監起知保¶
安軍徙涇州使契丹樞宻使曹利用欲用之繼鄴惡其¶
權盛隂知利用將有禍數以疾辭遂除左龍武軍統軍¶
致仕利用貶復為崇儀副使遷供備庫使知石州徙保¶
<pb:KR2a0032_WYG_290-6b>¶
州領恩州刺史知雄州累遷西上閤門使擢為龍神衛¶
四廂都指揮使端州防禦使出為環慶路副都總管道¶
改涇原路兼知渭州建言蕭闗故道前控大川善水草¶
賊騎所從出也誠得屬𦍑與奉賜且羈其酋領使為藩¶
籬則可無西顧憂矣為步軍都虞&KR0049;徙真定路卒¶
張耆字元弼開封人年十一給事真宗藩邸及即位授¶
西頭供奉官嘗與石知顒侍射苑中連發中的擢供備¶
<pb:KR2a0032_WYG_290-7a>¶
庫副使帶御器械咸平中契丹犯邉以功遷南作坊使¶
昭州刺史天雄軍兵馬鈐轄邉兵未解徙鎮州行營鈐¶
轄又徙定州契丹圍望都耆與諸將從間道往援比至¶
城已䧟矣耆與敵戰身被數創殺契丹梟將遲明復戰¶
而王繼忠為契丹所執耆還因言天道方利先舉者請¶
大舉討之及上興師出境之日帝以問輔臣以為不可¶
遷昭州團練使并代州鈐轄明年契丹兵復入帝欲親¶
征耆奏邉事十餘條多論兵貴持重及所以取勝者召¶
還入對帝曰卿嘗請北伐契丹入塞與卿所請興師之¶
<pb:KR2a0032_WYG_290-7b>¶
日同悔不用卿䇿今領守澶州而未得人如何耆請行¶
帝喜命為駕前西面鈐轄令至澶州&KR0049;契丹逺近耆馳¶
騎往改東面排陣鈐轄事平會曹州趙諫告耆受金為¶
人求薦禮部貶供備庫使潞州都監久之事稍辨復官¶
管勾皇城司帝以耆歴河東稔邉事召耆至宣和閤問¶
地里險易狀耆因言雲應蔚朔四郡間遣人以文移至¶
并代間非覘邉虚實即欲熟道路宜宻諭代州使自雲¶
<pb:KR2a0032_WYG_290-8a>¶
應蔚至者由大石谷入自朔至者由士墱入餘間道皆¶
塞之以示險景徳罷兵耆與曹璨李神祐岑保正閲軍¶
籍請汰罷癃者遷英州防禦使侍衛親軍馬軍都虞&KR0049;¶
從帝東封遷絳州防禦使殿前都虞&KR0049;時建玉清宮耆¶
奏疏謂殫國財力非所以承天意遷相州觀察使馬軍¶
副都指揮使從祀汾隂授威塞軍節度使進宣徽南院¶
使兼樞宻副使罷判河陽丁父母憂起復徙武寧軍節¶
度使拜同中書門下平章事判陳州累遷鎮安軍淮南¶
節度使判壽州遣中書舍人張師徳就賜告勅尋召為¶
<pb:KR2a0032_WYG_290-8b>¶
樞宻使兼羣牧制置使會靈觀使先名旻至是表改名¶
耆加尚書左僕射歴河陽泰寧山南東道昭徳軍節度¶
使進兼侍中封鄧國公章獻太后崩以左僕射護國軍¶
節度出判許州移襄鄧孟許陳夀六州封徐國公耆為¶
人重宻有智數真宗在東宮嘗命授以論語左氏春秋¶
後又賜宸戒二十條及聖政記冊府元龜故頗知傳記¶
及術數之學言象緯輒中章獻太后㣲時嘗寓其家耆¶
<pb:KR2a0032_WYG_290-9a>¶
事之甚謹及太后預政寵遇最厚賜第尚書省西凡七¶
百楹安佚富盛踰四十年家居為曲闌積百貨其中與¶
羣婢相貿易有病者親為診切以藥儥之欲錢不出也¶
所歴藩鎮人頗以為擾然御諸子嚴日一見之即出就¶
外舍論者亦以此多之以太子太師致仕卒贈太師兼¶
侍中諡榮僖子二十四人得一慶歴中守貝州妖人王¶
則作亂不能死又與之草禮儀伏誅可一坐與羣婢賊¶
殺其妻棄市利一團練使誠一客省使樞宻都承㫖希¶
一字簡翁以父耆任累官引進使歴知冀邢等九州貝¶
<pb:KR2a0032_WYG_290-9b>¶
州叛希一先引兵至得其水門猶絓兄得一累監洪州¶
鹽復為河北縁邉安撫副使請徙邉兵内地以寛糴費¶
每州嵗為市平以糴邉榖使人不能高下其價戌卒之¶
孥給糧先軍士一日使其家為伍保坐以逃亡之累皆¶
著為法徙成都利州路鈐轄真定府路總管累使遼及¶
館客遼人嘗以雄州不當禁漁界河及役白溝兩屬民¶
為言希一曰界河之禁起於大國統和年今文移尚存¶
<pb:KR2a0032_WYG_290-10a>¶
白溝本輸中國田租我太宗特除之自是大國侵牟立¶
税故名兩屬惡有中國不役之理遼人詞塞以均州防¶
禦使提舉集禧觀卒弟利一¶
利一字和叔以䕃補供奉官光州都監提㸃京東淮南¶
刑獄知莫冀二州為河北緣邉安撫都監兼閤門通事¶
舍人知廣信軍諜告遼人宋元宼邉利一置酒髙會於¶
譙門元率衆遁去徙知保州雄州累遷西上閤門使嘉¶
州團練使遼人刺兩屬民為兵民不堪其辱利一綏來¶
之有大姓舉族南徙慕而來者至二萬利一發廩振恤¶
<pb:KR2a0032_WYG_290-10b>¶
且移詰涿州自是不敢復刺廵檢趙用有罪坐不察舉¶
改衛州鈐轄久之為定州路鈐轄進馬部軍總管徙真¶
定大名府路歴知代滄澶鄭相州終雄州團練使¶
楊崇勲字寳臣薊州人祖守斌事太祖為龍㨗指揮使¶
父全美事太宗為殿前指揮使崇勳以父任為東西班¶
承㫖事真宗於東宮帝嘗曰聞若嗜學吾授若書崇勳¶
自是稍通兵法及前代興癈之事真宗即位遷左侍禁¶
<pb:KR2a0032_WYG_290-11a>¶
西頭供奉官寄班祗&KR0049;雷有終討王均崇勳承受公事¶
以奏㨗擢内殿崇班累遷西上閤門使羣牧都監改副¶
使以左衛大將軍恩州刺史為樞宻都承㫖尋提舉樞¶
宻諸房通進銀臺司事以英州防禦使為馬軍都虞&KR0049;¶
并代州馬步軍副都總管留為客省使領羣牧使真宗¶
久不豫宼準罷入内副都知周懐政謀奉帝為太上皇¶
傳位太子復相準嘗以謀訪崇勳崇勳以變告丁謂得¶
其辭夜造曹利用共議發之翌日誅懐政擢崇勳鄧州¶
觀察使不拜乃以内客省使領桂州觀察使復兼羣牧¶
<pb:KR2a0032_WYG_290-11b>¶
使初羣牧置使皆以文臣領之崇勲曰馬者戰備雖無¶
事可去邪仁宗即位以彰徳軍節度觀察留後知陳州¶
授殿前都虞&KR0049;真定府定州路副都總管知定州歴馬¶
軍副都指揮使殿前都指揮使振武軍節度使拜宣徽¶
南院使兼樞宻副使宮中火為修葺副使又歴鎮南定¶
武軍山南東道節度使章獻與仁宗言先帝最稱崇勲¶
質信可任大事乃進樞宻使百官詣洪福院上章懿冊¶
<pb:KR2a0032_WYG_290-12a>¶
退而立班奉慰宰相張士遜過崇勲園飲日中期不至¶
御史中丞范諷劾奏與士遜俱罷以同平章事河陽三¶
城節度使判許州翌日改陳州景祐初懐政家人訟寃¶
遂罷同平章事知夀州徙亳州復知陳州契丹將渝盟¶
朝廷擇將備邉崇勲請行復拜同平章事判定州既而¶
老不任事徙成徳軍又徙鄭州坐其子宗誨納賕枉法¶
以左衛上將軍致仕改太子太保卒贈太尉諡恭宻尋¶
改諡恭毅崇勲性貪鄙久任軍職當真宗時每對輒肆¶
言中外事喜中傷人人以是畏之在藩鎮日嘗役兵工¶
<pb:KR2a0032_WYG_290-12b>¶
作木偶戲人塗以丹白舟載鬻於京師¶
夏守恩字君殊并州榆次人父遇為武騎軍校與契丹¶
戰歿時守恩纔六嵗補下班殿侍給事襄王宮累遷西¶
頭供奉官真宗即位四遷至北作坊使普州刺史帝幸¶
澶淵守恩從行數見任使遷博州刺史歴龍神衛捧日¶
天武四廂都指揮使泰州防禦使帝不豫中宮預政以¶
守恩領親兵倚用之擢殿前都虞&KR0049;以安逺軍節度使¶
<pb:KR2a0032_WYG_290-13a>¶
觀察留後管勾殿前馬步軍都指揮使事天聖初加步¶
軍副都指揮使威塞軍節度使為永定陵總管雷允恭¶
邢中和徙皇堂穿地得水泉土石相半人疫功不就守¶
恩以聞允恭等伏誅徙節河陽三城歸本鎮知澶相曹¶
三州并代路馬步軍都總管歴天雄泰寧武寧節度使¶
為真定府定州路都總管守恩所至恃寵驕恣不法其¶
子元吉通賂遺市物多不予直定州通判李參發其贓¶
命侍御史趙及與大名府通判李龯鞫問得實法當死¶
帝命貸之除名連州編管卒貶所¶
<pb:KR2a0032_WYG_290-13b>¶
守贇字子美初守恩給事襄王邸王問其兄弟守恩言¶
守贇四歲而孤日侍王邸不得時撫養心輒念之王為¶
動容即日召入宮而憐其幼聼就外舍後二年復召入¶
王乳母齊國夫人使傅婢拊視之稍長習通文字王為¶
太子守贇典工作事及即位授右侍禁李繼遷叛命使¶
綏夏伺邉釁遷西頭供奉官寄班祗&KR0049;帝幸大名為駕¶
前走馬承受康保裔與賊戰沒部曲畏誅聲言保裔降¶
<pb:KR2a0032_WYG_290-14a>¶
賊宻詔守贇往察之守贇變服入營中廉問得狀還奏¶
稱㫖詔恤保裔家以守贇為真定路走馬承受公事帝¶
幸澶淵及祀汾隂皆為駕前廵檢累遷東綾錦副使從¶
幸亳州命修行宮轉崇儀使提舉倉草場帝甚親信之¶
遣中使問守贇曰欲管軍乎為横行使乎守贇曰臣得¶
日近冕旒足矣尋遷西上閤門使提舉諸司庫務以右¶
千牛衛大將軍昭州刺史為樞宻都承㫖兼領三班院¶
每契丹使至與楊崇勳迭為館伴副使凡十餘年擢侍¶
衛親軍步軍都虞&KR0049;改馬軍并代州都總管累遷步軍¶
<pb:KR2a0032_WYG_290-14b>¶
馬軍殿前副都指揮使建武鎮東保大軍節度使俄以¶
修大内勞除殿前都指揮使徙定國軍節度使守恩坐¶
贓廢守贇亦以鎮海軍節度使罷管軍之本鎮踰年徙¶
定州路都總管召知樞宻院事既入見帝問西事守贇¶
言平時小障屯兵馬不及千餘賊兵盛至固守不暇安¶
能出闘邪宜併其兵以據衝要伺便邀擊功或可成帝¶
然之劉平石元孫敗人有以降賊誣告者守贇頗辨其¶
<pb:KR2a0032_WYG_290-15a>¶
枉引康保裔事為質自請將兵擊賊換宣徽南院使陕¶
西馬步軍都總管兼經略安撫縁邉招討使命勾當御¶
藥院張徳明黎用信掌御劍以隨之然守贇性庸怯寡¶
方略不為士卒所服尋詔駐軍河中居數月徙屯鄜州¶
其子隨為陕西縁邉招討副使時晏殊宋綬知樞宻院¶
又召守贇同知院事隨卒守贇請罷以宣徽南院使天¶
平軍節度使判澶州以疾徙相州疾稍平復為真定府¶
定州等路都總管未至徙高陽闗就判瀛州卒贈太尉¶
諡忠僖¶
<pb:KR2a0032_WYG_290-15b>¶
隨字君正頗好儒術多從士大夫游以父䕃為茶酒班¶
殿侍遷右班殿直仁宗在東宮為率府副率兼春坊謁¶
者及即位除内殿承制閤門祗&KR0049;累遷西上閤門使出¶
為天雄軍兵馬鈐轄以毋疾召還領三班院再遷四方¶
館使營州刺史出知衛州真拜韶州團練使徙邠州遷¶
泰州防禦使元昊反為鄜延路副都總管隨本名元亨¶
與元昊有嫌因奏改焉尋徙環慶路未幾復還鄜延元¶
<pb:KR2a0032_WYG_290-16a>¶
昊為書及錦袍銀帶投境上以遺金明李士彬且約與¶
同叛&KR0049;人得之諸將皆疑士彬獨隨曰此行間爾士彬¶
與羗世仇若有私約通贈遺豈使衆知邪乃召士彬與¶
飲厚撫之士彬感泣後數日果擊賊斬首獲羊馬自效¶
及守贇知樞宻院事耀州觀察使知亳州劉平石元孫¶
敗以隨知河中府守贇經略安撫陜西留領會靈觀事¶
守贇還復為陜西副都總管兼縁邉招討副使帝曰朝¶
廷方以邉事委卿卿毋以父在機宻為嫌時隨已病次¶
陜州卒贈昭信軍節度使諡莊恪隨在邉陲無多戰功¶
<pb:KR2a0032_WYG_290-16b>¶
然慎重少過¶
論曰曹利用投身不測之淵以口舌啖契丹使河北七¶
十年無鋒鏑之虞勲業固偉矣嶺南之戰亦豈可少哉¶
恃功怙寵禍萌而弗悟可悲也已耆崇勲二夏奮闒茸¶
位將相皆驕侈貪吝恃私恩違清議君子所不取也¶
狄青字漢臣汾州西河人善騎射初𨽻騎御馬直選為¶
散直寳元初趙元昊反詔擇衛士從邉以青為三班差¶
<pb:KR2a0032_WYG_290-17a>¶
使殿侍延州指使時偏將屢為賊敗士卒多畏怯青行¶
常為先鋒凡四年前後大小二十五戰中流矢者八破¶
金湯城略宥州屠&KR2989;咩嵗香毛奴尚羅慶七家口等族¶
燔積聚數萬收其帳二千三百生口五千七百又城橋¶
子谷築招安豐林新砦大郎等堡皆扼賊要害嘗戰安¶
逺被創甚聞寇至即挺起馳赴衆爭前為用臨敵被髪¶
帶銅靣具出入賊中皆披靡莫敢當尹洙為經略判官¶
青以指使見洙與談兵善之薦於經略使韓琦范仲淹¶
曰此良將材也二人一見竒之待遇甚厚仲淹以左氏¶
<pb:KR2a0032_WYG_290-17b>¶
春秋授之曰將不知古今匹夫勇爾青折節讀書悉通¶
秦漢以來將帥兵法由是益知名以功累遷西上閤門¶
副使擢秦州刺史涇原路副都總管經略招討副使又¶
加捧日天武四廂都指揮使惠州團練使仁宗以青數¶
有戰功欲召見問以方略會賊宼渭州命圖形以進元¶
昊稱臣徙真定路副都總管歴侍衛步軍殿前都虞&KR0049;¶
眉州防禦使遷步軍副都指揮使保大安逺二軍節度¶
<pb:KR2a0032_WYG_290-18a>¶
觀察留後又遷馬軍副都指揮使青奮行伍十餘年而¶
貴是時靣湼猶存帝常敕青傅藥除字青指其面曰陛¶
下以功擢臣不問門地臣所以有今日由此湼爾臣願¶
留以勸軍中不敢奉詔以彰化軍節度使知延州擢樞¶
宻副使皇祐中廣源州蠻儂智髙反陷邕州又破沿江¶
九州圍廣州嶺外騷動楊略等安撫經制蠻事師久無¶
功又命孫沔余靖為安撫使討賊仁宗猶以為憂青上¶
表請行翌日入對自言臣起行伍非戰伐無以報國願¶
得蕃落騎數百益以禁兵羈賊首致闕下帝壯其言遂¶
<pb:KR2a0032_WYG_290-18b>¶
除宣徽南院使宣撫荆湖南北路經制廣南盜賊事置¶
酒垂拱殿以遣之時智高還據邕州青合孫沔余靖兵¶
次賔州先是蔣偕張忠皆輕敵敗死軍聲大沮青戒諸¶
将毋妄與賊鬬聼吾所為廣西鈐轄陳曙乗青未至輒¶
以步卒八千犯賊潰于崑崙闗殿直袁用等皆遁青曰¶
令之不齊兵所以敗晨會諸將堂上揖曙起并召用等¶
三十人按以敗亡状驅出軍門斬之沔靖相顧&KR0787;眙諸¶
<pb:KR2a0032_WYG_290-19a>¶
將股栗巳而頓甲令軍中休十日覘者還以為軍未即¶
進青明日乃整軍騎一晝夜絶崑崙闗出歸仁舖為陣¶
賊既失險悉出逆戰前鋒孫節搏賊死山下賊氣鋭甚¶
沔等懼失色青執白旗麾騎兵縱左右翼出賊不意大¶
敗之追奔五十里斬首數千級其黨黄師宓儂建中智¶
中及偽官屬死者五十七人生擒賊五百餘人智高夜¶
縦火燒城遁去遲明青按兵入城獲金帛鉅萬雜畜數¶
千招復老壯七千二百常為賊所俘脅者慰遣之梟黄¶
師宓等邕州城下斂屍築京觀於城北隅時賊屍有衣¶
<pb:KR2a0032_WYG_290-19b>¶
金龍衣者衆謂智高巳死欲以上聞青曰安知非詐耶¶
寧失智高不敢誣朝廷以貪功也初青之至邕也會瘴¶
霧昏塞或謂賊毒水上流士飲者多死青殊憂之一夕¶
有泉湧砦下汲之甘衆遂以濟復為樞宻副使遷護國¶
軍節度使河中尹還至京師帝嘉其功拜樞宻使賜第¶
敦教坊優進諸子官秩初青既行帝每憂之曰青有威¶
名賊當畏其來左右使令非青親信者不可雖飲食卧¶
<pb:KR2a0032_WYG_290-20a>¶
起皆宜防竊發乃馳使戒之及聞青巳破賊顧宰相曰¶
速議賞緩則不足以勸矣始交阯願出兵助討智高余¶
靖言其可信具萬人糧于邕欽待之詔以緡錢三萬賜¶
交阯為兵費許賊平厚賞之青既至檄余靖無通使假¶
兵即上奏曰李徳政聲言將步兵五萬騎一千赴援非¶
其情實且假兵於外以除内宼非我利也以一智高而¶
横蹂二廣力不能討乃假兵蠻夷蠻夷貪得忘義因而¶
啟亂何以禦之請罷交阯助兵從之賊平人服其有逺¶
略青在樞宻四年每出士卒輒指目以相矜誇又言者¶
<pb:KR2a0032_WYG_290-20b>¶
以青家狗生角且數有光恠請出青於外以保全之不¶
報嘉祐中京師大水青避水徙家相國寺行止殿上人¶
情頗疑廼罷青為同中書門下平章事出判陳州明年¶
二月疽發髭卒帝發哀贈中書令諡武襄青為人慎宻¶
寡言其計事必審中機會而後發行師先正部伍明賞¶
罰與士同饑寒勞苦雖敵猝犯之無一士敢後先者故¶
其出常有功尤喜推功與將佐始與孫沔破賊謀一出¶
<pb:KR2a0032_WYG_290-21a>¶
青賊既平經制餘事悉以諉沔退若不用意者沔始歎¶
其勇既而服其為人自以為不如也尹洙以貶死青悉¶
力賙其家事子諮詠並為閤門使詠數有戰功熙寧元¶
年神宗考次近世將帥以青起行伍而名動夷夏深沈¶
有智略能以畏慎保全終始慨然思之命取青畫像入¶
禁中御製祭文遣使賫中牢祠其家¶
張玉字寳臣保定人以六班散直隸狄青麾下築青澗¶
招安砦遇夏兵三萬有馳鐵騎挑戰者玉單持鐵簡出¶
鬬取其首及馬軍中因號曰張鐵簡以狀聞仁宗曰真¶
<pb:KR2a0032_WYG_290-21b>¶
勇將也以為本路同廵檢從征儂智高抵歸仁驛賊列¶
三鋭陣以逆官軍軍小卻玉率右廂突騎横貫賊壘賊¶
大潰帝召見使作鋭陣於殿廷下觀破賊之勢擢為廣¶
西鈐轄徙大名進龍神四廂都指揮使為副都總管諒¶
祚攻大順城玉以兵三千夜擊之驚潰而去累遷昭州¶
防禦使徙涇原熙寧中慶州卒叛玉襲逐于石門卒窮¶
蹙請降玉斬二百人坐奪職降為陵州團練使居數月¶
<pb:KR2a0032_WYG_290-22a>¶
復之王韶開熙河玉遷宣州觀察使為副都總管河北¶
置三十七將以玉為第一將入為馬步軍都虞&KR0049;卒贈¶
建雄留後¶
孫節開封人少隸軍籍以才勇補右侍禁與狄青同在¶
延州數攻破敵砦有功累遷西京左藏庫副使及青討¶
智高辟隸麾下至歸仁舖節為前鋒直前搏戰賊鋭甚¶
節鏖山下俄中槍而沒特贈忠武軍節度留後封其妻¶
為仁夀郡君官其子二人從子三人給諸司副使奉終¶
其喪¶
<pb:KR2a0032_WYG_290-22b>¶
郭逵字仲通其先自邢徙洛康定中兄遵死於敵錄逵¶
為三班奉職隸陜西范仲淹麾下仲淹勉以問學延安¶
清剛社募兵誤殺熟𦍑將論死逵請而免之活壯士十¶
三人方議取靈武逵曰地逺而食不繼城大而兵不多¶
未見其利未㡬涇原任福以全軍沒人服其先見陳執¶
中安撫京東奏為駐泊將執中與賔佐論當今名將共¶
推葛懐敏逵曰懐敏易與爾他日必敗朝廷事執中始¶
<pb:KR2a0032_WYG_290-23a>¶
怒居數日問曰君何以知葛懐敏非名將而敗事邪曰¶
喜功徼幸徒勇無謀可禽也執中歎曰君真知兵懐敏¶
既覆師矣為真定兵馬監押保州卒叛田況遣逵往招¶
之逵與亂者侍其臻嘗同事范仲淹馳至城下示以舊¶
所佩紫囊臻識之即與其黨韋貴史克順皆再拜邀逵¶
登城既見申諭禍福衆或疑不即下曰若降恐不免逵¶
請以身為質於是開城降論功加閤門祗&KR0049;環慶兵馬¶
都監遭母憂不得解官凡三請乃許慶帥杜杞贐以錢¶
四十萬謝弗受卒䘮為涇原都監㧞古渭城轉通事舍¶
<pb:KR2a0032_WYG_290-23b>¶
人徙河北縁邉安撫都監副吳奎使契丹值其主受尊¶
號入觀禮使還黜為汾州都監龎籍鎮河東俾權忻州¶
契丹來求天池廟地籍不能決以諉逵逵訪得太平興¶
國中故牘證為王土檄報之契丹愧伏湖北溪蠻彭仕¶
羲叛加帶御器械為路鈐轄兼知澧州得蠻親信為鄉¶
導盡平諸隘遂破其所居桃花州仕羲棄城走衆悉降¶
遷禮賔使徙南路鈐轄知邵州武岡蠻反逵討平之累¶
<pb:KR2a0032_WYG_290-24a>¶
遷容州觀察使仁宗山陵以逵掌宿衛遷殿前都虞&KR0049;¶
出為涇原路副都部署治平二年以檢校太保同簽書¶
樞宻院旋出領陜西宣撫使判渭州逵雖立軍功而驟¶
躋政地議者不厭諫官御史交論之不聼神宗即位遷¶
静難軍留後召還言者復力爭乃改宣徽南院使判鄆¶
州至鄆七日徙鎮鄜延种諤受嵬名山降取綏州夏人¶
遂殺楊定朝論以邉釁方起欲棄綏逵曰虜既殺王官¶
而又棄綏不守見弱已甚且名山舉族來歸當何以處¶
既而夏人欲以塞門安逺二砦來易朝廷許之逵曰此¶
<pb:KR2a0032_WYG_290-24b>¶
正商於六百里之䇿也非先交二砦不可與遣其屬趙¶
卨薛昌朝與夏使議唯言砦基卨曰二砦之北舊有三¶
十六堡且以長城嶺為界西至王祥符所移書固在也¶
虜使驚不能對乃寢其請初詔焚棄綏州逵匿而不下¶
至是帝問大臣皆莫知逵始自劾向者違詔㫖之罪帝¶
手詔褒答夏人又求以亡命景詢易名山逵曰詢庸人¶
也於事何所輕重受之則不得不還名山恐自是蕃酋¶
<pb:KR2a0032_WYG_290-25a>¶
無復敢向化矣逵詗得殺楊定者首領姓名諜告將斬¶
之於境以謝罪逵曰是且梟死囚以紿我報曰必執李¶
崇貴韓道喜來夏人言殺之矣逵命以二人狀貎物色¶
詰問虜情得乃執獻之加檢校太尉雄武軍留後韓綘¶
主种諤計圖横山與逵議出兵逵曰諤狂生爾朝廷徒¶
以家世用之必誤大事絳怒以為沮撓奏召逵還明年¶
慶州亂出判永興徙秦州王韶開熙河逵案其不法朝¶
廷遣蔡確鞫之謂逵誣罔落宣徽使知潞州徙太原復¶
宣徽使交阯李乾徳陷邕管召為安南行營經略招討¶
<pb:KR2a0032_WYG_290-25b>¶
使兼荆湖廣南宣撫使請鄜延河東舊吏士自隨將行¶
宴於便殿賜中軍旗章劒甲以示寵次長沙先遣將復¶
邕㢘至廣西討㧞廣源州降守將劉應紀又㧞決里隘¶
乗勝取桄榔門州大戰富良江斬偽王子洪真乾徳窮¶
蹙奉表歸命時兵夫三十萬人冐暑渉瘴地死者過半¶
至是與賊隔一水不得進乃班師坐貶左衛將軍西京¶
安置屏處十年哲宗立復左屯衛大將軍致仕起知潞¶
<pb:KR2a0032_WYG_290-26a>¶
州進廣州觀察使知河中辭歸洛改左武衛上將軍提¶
舉崇福宮卒輟視朝一日贈雄武軍節度使逵忼慨喜¶
兵學神宗嘗訪八陣遺法對曰兵無常形是特竒正相¶
生之一法爾因為帝論其詳在延安使以教兵久不就¶
逵擇諸校習金鼓屯營者六十四人使人教一隊頃刻¶
而成尤善用偏禆每至所部令人自言所能暇日閲按¶
之故臨陣皆盡其技李復圭治慶州之敗既斬李信劉¶
甫又欲罪鄜延都廵檢使白玉玉見逵託以後事且泣¶
言不得終養母逵哀之不遣申救甚力得免巳而玉大¶
<pb:KR2a0032_WYG_290-26b>¶
㨗於新砦神宗謂逵曰白玉能以功補過卿之力也每¶
戰先招懐後戰鬬愛惜士卒不妄加誅戮其殺賊婦女¶
老弱者皆不賞雖坐征南無功久廢猶隠然為一時宿¶
將云¶
論曰宋至仁宗時承平百年武夫鷙卒遭時致位者雖¶
有之起徤卒至政府隠然為時名將惟青與逵兩人爾¶
青在邉境凡二十五戰無大勝亦無大敗最後崑崙一¶
<pb:KR2a0032_WYG_290-27a>¶
舉頗著竒雋攷其識量亦過人逺矣逵料葛懐敏之敗¶
如燭照龜卜一時最為知名雖南征無功用違其長又¶
何尤焉¶
　宋史卷二百九十¶
<pb:KR2a0032_WYG_290-27b>¶
