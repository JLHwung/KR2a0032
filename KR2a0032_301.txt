# -*- mode: mandoku-view -*-
#+TITLE: 宋史
#+DATE: 2018-03-31 09:03:28.690993
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷三百一
<pb:KR2a0032_WYG_301-1a>¶
欽定四庫全書¶
　宋史巻三百一¶
元中書右丞相總裁托克托等修¶
¶
　列傳第六十¶
¶
邉肅　　梅詢　　馬元方　薛田　　寇瑊¶
¶
¶
楊日嚴　李行簡　章頻　　陳琰　　李宥¶
¶
¶
張秉　　張擇行　鄭向　　郭稹　　趙賀¶
¶
¶
髙覿　　袁抗　　徐起　　張㫖　　齊廓¶
¶
<pb:KR2a0032_WYG_301-1b>¶
鄭驤¶
¶
邉肅字安國應天府椘邱人進士及第除大理評事知¶
於潜縣累遷太常博士三司使魏羽薦為户部判官祀¶
南郊超薦尚書度支員外郎帝以三司鈎取無法至道¶
初置行帳司以㑹財用之數命肅主之帳成遷工部郎¶
中真宗幸大名府命肅經度行在糧草改判開拆司出¶
知曺州徙邢州㑹契丹大入先是地屢震城堞摧圯無¶
守備帝在澶州密詔肅若州不可守聽便宜南保他城¶
<pb:KR2a0032_WYG_301-2a>¶
肅匿詔不發督丁壯乗城而闢諸門悉所部兵陣以代¶
之騎傅城下肅與戰小勝契丹莫測也居三日引去時¶
鎮魏深趙磁洺六州閉壁不出老幼趨城者肅悉&KR0271;門¶
納之擢樞密直學士徙宣州車駕朝陵徙河南府還勾¶
當三班院出知天雄軍徙真定府累遷給事中以王嗣¶
宗代肅嗣宗與肅有舊隙諷通判東方慶訟肅前在州¶
私以公錢貿易䂓利遣吏彊市民羊買女口自入嗣宗¶
上其事帝以肅近臣不欲屬吏遣劉綜任中正以章示¶
之肅引伏以守城功止奪三官貶岳州團練副使久之¶
<pb:KR2a0032_WYG_301-2b>¶
徙武昌安逺軍節度副使起知光州以泰寧軍節度副¶
使徙泗州又徙泰州卒子調終尚書兵部員外郎福建¶
路轉運使¶
梅詢字昌言宣州宣城人少好學有辭辨進士及第為¶
利豐監判官後以祕書省著作佐郎御史䑓推勘官預¶
考進士扵崇政殿真宗過殿廬竒其占對詳敏召試中¶
書除集賢院李繼遷攻靈州急吴淑上書請遣使諭秦¶
<pb:KR2a0032_WYG_301-3a>¶
隴以西諸戎使攻繼遷詢亦請以朔方授潘羅支使自¶
攻取帝問誰可使羅支者詢請行未至而靈州䧟還為¶
三司户部判官詢自以為遇主知屢上書陳論西北事¶
時契丹數侵河北詢請遣大臣臨邉督戰募逰手擊賊¶
又論曺瑋馬知節才可用傅潜楊瓊敗當誅田紹斌王¶
榮等可責其效以贖過凡數十事其言甚壮帝欲命知¶
制誥李沆力言其險薄望輕不可用後斷田訟失實降¶
通判杭州知蘓州就徙兩浙轉運副使判三司開拆司¶
坐議天書出知濠州為湖北轉運使擅假驛馬與邵曄¶
<pb:KR2a0032_WYG_301-3b>¶
子省親疾而馬死奪官一級降通判襄州知鄂州徙蘓¶
州為陕西轉運使坐薦舉朱䏻貶懐州團練副使又以¶
善寇凖徙池州起知廣徳軍厯椘夀陕州復直集賢院¶
改直昭文舘知荆南擢龍圗閣待制紏察在京刑獄厯¶
龍圗閣直學士樞密直學士知通進銀䑓司判流内銓¶
為翰林侍讀學士羣牧使累遷給事中知審官院仁宗¶
御邇英閣讀正説養民篇覽厯代户口登耗之數顧問¶
<pb:KR2a0032_WYG_301-4a>¶
侍臣曰今天下民籍㡬何詢對曰先帝所作蓋述前代¶
帝王恭儉有節則戸口充羡賦歛無藝則版圗衰减炳¶
然在目作鑒後王自五代之季生齒彫耗太祖受命而¶
太宗真宗休養百姓天下户口之數蓋倍於前矣因詔¶
三司及編修院檢閲以聞病足出知許州卒故事侍讀¶
學士無出外者天禧中張知白罷參知政事領此職始¶
出知大名府非厯二府而出者自詢始詢性卞急好進¶
而侈扵奉養至老不衰然數為朝廷言兵在濠州夢人¶
告曰呂丞相至矣既而呂夷簡通判州事故待之甚厚¶
<pb:KR2a0032_WYG_301-4b>¶
其後援詢扵廢斥中以至貴顯夷簡力也¶
馬元方字景山濮州鄄城人父應圗嘗知頓邱縣太宗¶
攻幽州應圗部芻糧沒虜中元方去髮為浮屠間行求¶
父尸不得訴扵朝上哀之為官其兄元吉元方淳化三¶
年進士及第為韋城縣主簿改大理寺評事知萬年縣¶
諸将討李繼遷關輔轉餉踰瀚海多失亡獨元方所部¶
全十九以勞遷夲寺丞為御史臺推勘官遷殿中丞戸¶
<pb:KR2a0032_WYG_301-5a>¶
部使陳恕奏為判官元方言方春民貧請預貸庫錢至¶
夏秋令以絹輸官行之公私果便因下其法諸路知徐¶
州改太常博士梓州路轉運使後知鄆州量括牧地數¶
千頃為京東轉運副使遷轉運使按部至濮州被酒毆¶
知州蒋信降知宿州下詔切責之徙滑州為京西轉運¶
使知應天府累遷太常少卿擢右諫議大夫權三司使¶
公事衆論不以為允真宗謂宰臣曰元方在三司何多¶
謗也王旦曰元方盡心營職然其性卞急且不納僚屬¶
議而醜言詆之所以賈怨帝曰僚屬顧不有賢俊邪嵗¶
<pb:KR2a0032_WYG_301-5b>¶
餘以煩苛罷進給事中權知開封府以樞密直學士知¶
并州留再任賜白金五百兩詔中書諭以委屬之意官¶
至兵部侍郎卒¶
薛田字希稷河中河東人少師事种放與魏野友善進¶
士起家丹州推官李允正知延州辟為從事向敏中至¶
亦薦其材改著作佐郎知中江縣真宗祀汾隂田時居¶
父喪經度制置使陳堯叟奏起通判陕州還拜監察御¶
<pb:KR2a0032_WYG_301-6a>¶
史以母憂去㑹祀太清宮又用丁謂奏起通判亳州遷¶
殿中侍御史權三司度支判官改侍御史益州路轉運¶
使民間以鐵錢重私為劵以便交易謂之交子而富家¶
専之數致争訟田請置交子務以𣙜其出入未報及寇¶
瑊守益州卒奏用其議蜀人便之就除陕西轉運使進¶
直昭文舘知河南府復入度支為副使使契丹還擢龍¶
圗閣待制知天雄軍未㡬擢知開封府以樞密直學士¶
知益州累遷左司郎中代還知審刑院羗人内寇特遷¶
右諫議大夫知延州久之以疾徙同州又徙永興軍辭¶
<pb:KR2a0032_WYG_301-6b>¶
不行卒田性頗和厚初以幹敏數為大臣所稱後屢更¶
任使所治無赫赫名¶
寇瑊字次公汝州臨汝人初母夢神人授珠吞之而娠¶
生而眉目羙秀擢進士授蓬州軍事推官李順餘黨謝¶
才盛等復起為盗瑊設方畧擒送京師徙開封推官㑹¶
施州蠻叛轉運使移瑊權領施州先是戍兵仰他州餽¶
糧瑊至請募人入米償以鹽軍食遂足而民力紓復招¶
<pb:KR2a0032_WYG_301-7a>¶
諭髙州刾史田彦伊子承寳入朝得給印紙為髙州官¶
族未㡬溪南蠻復内寇瑊率衆擒其酋領戮之以白艻¶
子弟數百人築柵守其險要就除大理寺丞知開州遷¶
殿中丞通判河南府坐解送諸料失實降監晉州税以¶
太常博士通判并州改監察御史真宗祀汾隂王嗣宗¶
知永興辟權通判専領祠事遷殿中侍御史為開封府¶
判官嘗奏事帝詢施州備禦之術因諭之曰東川控蠻¶
夷爾功巳試其為朕鎮撫之命為梓州路轉運使晏州¶
多剛縣酋斗望劫瀘州燒淯井監殺官吏瑊趨富順監¶
<pb:KR2a0032_WYG_301-7b>¶
命部兵多張旗幟踰山西北趨戎州盡取公私舟載糧¶
甲具音樂合兩路兵至江安誘溪監順史箇松南廣移¶
悦等州刺史及八姓烏蠻首領使斷賊徑用夷法植竹¶
為誓門横竹繫猫犬鷄各一於其上老夷人執刀劒謂¶
之打誓呼曰誓與漢家同心擊賊即刺牲血和酒而飲¶
瑊給鹽及酒食針梳衣服等付以大榜約大軍至掲榜¶
以别逆順不殺汝老少不燒汝欄柵夷人大喜帝遣内¶
<pb:KR2a0032_WYG_301-8a>¶
殿崇班王懐信議攻討招輯之宜瑊奏夷人嘗扵二年¶
春燒淯井監殺吏民既赦貸其罪復来寇邉聲言朝廷¶
且招安得酒食衣服矣若不討除則戎瀘資榮富順監¶
諸夷競起為邉害矣詔發陕西兵益以白艻子弟合六¶
千三百人縁淯井溪轉鬬凡十一陣破之夷人相率来¶
附納牛羊銅鼔噐械甚衆而斗望猶旅拒不從瑊命懐¶
信分兵㧞其柵與都廵檢使符承順進戰思晏江口斗¶
望等始驚遽勢稍却明日復分三道来拒王師懐信等¶
格戰瑊乗其後大破之斗望衆萬餘囂不䏻軍溺死者¶
<pb:KR2a0032_WYG_301-8b>¶
衆遂降因籍軍之勇悍千人分五都以𨽻禁軍為寧逺¶
指揮使守淯井監更建砦柵濬三壕以環之就加侍御¶
史召為三司鹽鐵判官逾月出為河北轉運使天禧中¶
河決澶淵瑊視役河上隄墊數里衆皆奔潰而瑊獨留¶
自若湏臾水為折去衆頗異之遷工部郎中上言契丹¶
約和以来河北减戍卒之半而復刺土兵其實益三分¶
之一而塞下軍儲不給請行入中鑿頭便糴三説之法¶
<pb:KR2a0032_WYG_301-9a>¶
入為三司度支副使未㡬以右諫議大夫集賢院學士¶
知益州仁宗即位遷給事中瑊與丁謂厚善帝謂輔臣¶
曰瑊有吏幹毋深譴也徙鄧州坐失舉降少府監知金¶
州復右諫議大夫㑹河決徙知滑州總領修河既而以¶
嵗饑罷役瑊言病民者特揵芻耳幸調率巳集若積之¶
經年則朽腐為棄物後復興工歛之是重困也乃再詔¶
塞河河平擢樞密直學士明年復給事中知秦州又坐¶
失舉奪一官召權三司使復其官如故時有議茶法者¶
帝訪以利害瑊曰議者未知其要爾河北入中兵食皆¶
<pb:KR2a0032_WYG_301-9b>¶
仰給於商旅若官盡其利則商旅不行而邉民困於餽¶
運茶法豈可以數更帝然之權知開封府戚里有毆妻¶
至死更赦事發者太后怒曰夫婦齊體奈何毆至死邪¶
瑊對曰傷居限外事在赦前有司不敢亂天下法卒免¶
死天聖末再使契丹未行而卒瑊少孤鞠扵祖母王氏¶
及登朝以妻封邑回授之朝臣得回封祖母自瑊始性¶
頗疎財通音律知術數初附丁謂故少逹及謂敗左遷¶
<pb:KR2a0032_WYG_301-10a>¶
欝欝不自得祕書丞彭齊賦喪家狗以刺之¶
楊日巖字垂訓河南人進士及第試祕書省校書郎知¶
安邱縣三司辟為檢法官遷大理寺丞又為夲寺檢法¶
官監都進奏院通判亳陳二州判吏部南曺兼登聞鼓¶
院出知襄州徙廬鄲二州入為開封府判官使契丹還¶
為兩浙轉運副使未行為青徐饑改京東轉運使因請¶
江淮陕西轉粟五十萬以賑貧民又&KR0271;清河八十里抵¶
暖水河並堤起倉廩以便&KR1193;運加直史舘徙益州轉運¶
使又徙江淮制置發運使還厯三司户部度支鹽鐵副¶
<pb:KR2a0032_WYG_301-10b>¶
使累遷太常少卿以右諫議大夫集賢院學士知河中¶
府加樞密直學士知益州時用兵伐元昊三司急財用¶
有詔析户版為十等第賦役民以嵗租占佃官田廬者¶
髙其估募輸錢就市為巳業人苦其擾又陕西奏收市¶
益梓利路溪洞馬而不知其實無馬也日巖皆奏罷之¶
遷勾當三班院知通進銀臺司聞後為守者其政不便¶
蜀人因進對猶從容言逺方所宜撫安之無容變法以¶
<pb:KR2a0032_WYG_301-11a>¶
生事遷給事中以龍圗閣學士知澶州召權知開封府¶
史械囚不謹囚自殺坐是罷府事判太常司農寺同知¶
審官院卒日巖初為益州轉運使無他治䏻及知益州¶
頗為蜀人所信愛兄日華厯官至太常少卿三司副使¶
李行簡字從易同州馮翊人家貧刻志扵學讀六經每¶
至夜分寒暑不易又聚木葉學書筆法遒勁與里中富¶
人楊士元同學既而同時中進士第士元資遺行簡謝¶
不取起家隴州司理參軍徙彭州軍事推官陵州富民¶
陳子羙父死繼母詐為文書逐出之累訴不得直轉運¶
<pb:KR2a0032_WYG_301-11b>¶
使檄行簡劾正其獄改祕書省著作郎再遷太常博士¶
知坊州御史中丞王嗣宗薦為監察御史王旦數稱其¶
才真宗雅亦知之再遷侍御史陕西旱蝗命徃安撫發¶
倉粟救乏絶又蠲耀州積年逋租還擢龍圗閣待制厯¶
尚書刑部郎中帝數幸龍圗閣命講周易間訪大臣䏻¶
否行簡所對無怨昵各道其所長人以為長者久之拜¶
右諫議大夫集賢院學士乾興初改給事中以足疾請¶
<pb:KR2a0032_WYG_301-12a>¶
外得知河中府徙虢州卒¶
章頻字簡之建州浦城人與弟頔皆以進士試禮部預¶
選㑹詔兄弟毋並舉頻即推其弟棄去後六年乃擢第¶
自試祕書省校書郎知南昌縣改大理寺丞知九隴縣¶
遷殿中丞眉州大姓孫元世偽為劵奪族人田久不䏻¶
辨轉運使使按治之頻視劵墨浮朱上曰是必先盗印¶
然後書既引伏獄未上而其家人復訴于轉運使更命¶
知華陽縣黄夢松覆按無所異夢松因此入為監察御¶
史頻坐不時具獄降監慶州酒徙知長洲縣天禧初増¶
<pb:KR2a0032_WYG_301-12b>¶
置諫官御史十二人頻以選得召對稱㫖擢監察御史¶
陳亳間民訛言兵起老幼皆奔命安撫京西還為三司¶
度支判官青州麻士瑶殺從子温裕并其財遣徃按治¶
士瑶伏誅又詔鞫卭州牙校訟鹽井事皇城使劉羙依¶
倚后家受賕使人市其獄頻請捕繫真宗以后故不問¶
忤㫖出知宣州改殿中侍御史遷侍御史頻雅善丁謂¶
謂貶左遷尚書比部員外郎監饒州酒起知信州進刑¶
<pb:KR2a0032_WYG_301-13a>¶
部員外郎知福州王氏時賦民官田嵗輸租税而巳至¶
是或謂鬻之可得緡錢二十餘萬頻䟽以為不可徙知¶
潭州改廣西轉運使擿宜州守貪暴不法既罷去反訟¶
頻子許嘗被刑而冐奏為祕書省校書郎頻坐謫知饒¶
州復入為度支判官累遷刑部郎中使契丹至紫濛舘¶
卒契丹遣内侍就舘奠祭命接伴副使吴克荷䕶其喪¶
以錦車駕槖駝載至中京歛以銀飭棺又具鼔吹羽葆¶
吏士持甲兵衛送至白溝詔遣其子訪乗傳扈其柩以¶
歸訪官三班奉職即許也¶
<pb:KR2a0032_WYG_301-13b>¶
陳琰字伯玉澶州臨河人進士及第厯溧陽欒城縣主¶
簿遷大理寺丞監真定府税知金堂夏津二縣再遷太¶
常博士轉運使盧士倫曺利用婿也怙勢聽獄不以直¶
訟者不巳付琰評決琰直之御史知雜韓億聞其事奏¶
為監察御史丁父喪哀毁墳木連理憂除遷殿中侍御¶
史天聖五年祀南郊中外以為丁謂復還琰上䟽曰亂¶
常肆逆将而必誅隂懐姦惡有殺無赦丁謂因緣險佞¶
<pb:KR2a0032_WYG_301-14a>¶
據竊公台賄賂包苴盈扵私室威權請謁行彼公朝引¶
巫師妖術厭魅宮闈易神寝龍岡兾消王氣今禋柴展¶
禮渙汗推恩必慮謂潜輸琛貨私結要權假息遐荒兾¶
移善地李徳裕止因朋黨不獲生還盧多遜曲事王藩¶
卒無牽復請不原赦帝然之為三司度支判官遷侍御¶
史厯京西河東河北轉運副使三司户部度支鹽鐵副¶
使汴倉納糧綱槩量不實操舟者坐亡失所載或杖背¶
徒重役琰始奏選官監視謂之定計斗靣積遷至尚書¶
工部郎中卒¶
<pb:KR2a0032_WYG_301-14b>¶
李宥字仲嚴唐之後裔自吴徙青遂為青人祖成五代¶
末以詩酒逰公卿間善摹寫山水至得意䖏疑非筆墨¶
所成人欲求者先為置酒酒酣落筆烟景萬状世傳以¶
為寳父覺見儒林傳宥幼孤不好弄長讀書屬文不雜¶
交逰舉進士調火山軍判官入舘校勘書籍遷集賢校¶
理遂直院知蕲州嵗㓙人散委嬰孩而去者相屬于道¶
宥令吏收取計口給糓俾營婦均養之毎旬閲視所活¶
<pb:KR2a0032_WYG_301-15a>¶
甚衆或殺人以米十石給傭者使就獄曰我重賄吏爾¶
必不死宥得其情論如法提㸃荆湖刑獄權户部判官¶
利州轉運使判户部勾院知制誥紏察在京刑獄同判¶
太常寺舊宗廟五饗輔臣攝事中廢且久止差從官宥¶
因對力言遂復故事以諫議大夫知江寧府民有告人¶
殺其子者曰吾子去家時巾若巾今巾是矣民自誣服¶
宥疑召問卒伸其枉府舍火宥畏兵亂闔門不救降祕¶
書監致仕起分司南京改太子賓客判留司御史臺卒¶
宥性清介然與物無忤好奨㧞士人外族甚貧宥有别¶
<pb:KR2a0032_WYG_301-15b>¶
業以劵畀之既死家無餘財官賜錢十萬¶
張秉字孟節歙州新安人父諤字昌言南唐祕書丞通¶
判鄂州宋師南伐與州将許昌裔叶議歸欵太祖召見¶
勞賜良厚授右贊善大夫蜀平選知閬州太平興國中¶
即除西州轉運副使先是土人罕習舟楫取峡江中競¶
渡者給漕運役覆溺常十四五諤建議置威擢軍分𨽻¶
管勾自是無覆舟之患累遷荆湖江浙等道制置茶鹽¶
<pb:KR2a0032_WYG_301-16a>¶
副使卒秉舉進士儀状豐麗屬詞敏速善書翰太宗喜¶
之擢寘甲科解褐将作監丞通判宣州遷監察御史深¶
為宰相趙普所器以弟之子妻之㑹有薦其才得知鄭¶
州召還直昭文舘遷右司諫㑹以趙昌言為制置茶鹽¶
使秉與薛映副之入為右計司河南西道判官俄換鹽¶
鐵判官度支員外郎知制誥判吏部銓知審官院唐朝¶
故事南省首曺罕兼掌誥多退為行内諸曺郎至是用¶
此制其後進改多優遷首曺遂隳舊制矣遷工部郎中¶
依前知制誥真宗嗣位進秩兵部郎中判昭文舘時草¶
<pb:KR2a0032_WYG_301-16b>¶
敇用官制有頃因微累謫於遐荒之語上覧之曰若此¶
則是先朝失刑矣遂除秉右諫議大夫連知潁襄二州¶
徙鳯翔府訴以母老貧窶詔給装錢未行改江陵丁母¶
憂起復知河南府景徳初徙河陽換澶州車駕将幸河¶
上又徙知滑州道出韋城秉迎謁境上俾預從官侍食¶
遣與齊州馬應昌濮州張晟徃来河上部丁夫鑿凌以¶
防契丹南渡召歸闕復拜吏部銓拜工部侍郎同知審¶
<pb:KR2a0032_WYG_301-17a>¶
官院通進銀臺司紏察在京刑獄復與周起同試東封¶
路服勤辭學經明行修舉人出知永興軍府㑹祀汾隂¶
為東京留守判官轉禮部侍郎加樞密直學士復知并¶
州将行懇求御詩為餞上為作五言賜之徙相州九年¶
復紏察在亰刑獄暴疾卒秉典藩府無顯赫譽及再至¶
太原臨事少斷多與賓佐博奕雖久踐中外然無儀檢¶
好諧戯人不以宿素稱之好飭衣服潔饌具每公宴及¶
朋友家集㑹多自挈肴膳而徃家甚貧常質衣以給費¶
焉¶
<pb:KR2a0032_WYG_301-17b>¶
張擇行字行先青州益都人進士起家厯北海臨沂主¶
簿自宣州觀察推官為大理寺丞初石亭縣掾檄将陵¶
塞決河衆或登舟以濟擇行獨以為不可皆笑其怯既¶
而舟果覆擇行坐堤上董役埽卒不潰除監察御史殿¶
中侍御史改言事御史右司諫與唐介包拯共論張堯¶
佐除節度宣撫兩使不當語甚切又論河北兵多財不¶
足願分兵就食内地不報遷侍御史知雜事擢天章閣¶
<pb:KR2a0032_WYG_301-18a>¶
待制知諫院累遷吏部員外郎御史皆言宰相陳執中¶
嬖妾笞小婢死外舍擇行以為主命妾笞婢於律不當¶
坐御史固迫之因中風不䏻語除户部郎中集賢殿修¶
撰提舉兖州仙源縣景靈宮踰年而卒¶
鄭向字公明開封陳留人舉進士中甲科為大理評事¶
通判蔡州累遷尚書屯田員外郎知濠州徙蔡州召試¶
集賢院未㡬除三司户部判官修起居注遷度支員外¶
郎為鹽鐵判官出為兩浙轉運副使䟽潤州蒜山漕河¶
抵于江人以為便復為鹽鐵判官擢知制誥同勾當三¶
<pb:KR2a0032_WYG_301-18b>¶
班院使契丹再遷兵部郎中提㸃諸司庫務以龍圗閣¶
直學士知杭州卒五代亂亡史冊多漏失向著開皇紀¶
三十巻摭拾遺事頗有補焉¶
郭稹字仲微開封祥符人世寓鄭州舉進士中甲科為¶
河南縣主簿除國子監直講議者以其資淺罷還河南¶
時孫奭馮元判監事因奏稹學問通博他選莫䏻及乃¶
得留居二嵗陳堯咨知大名辟簽書府判官事改大理¶
<pb:KR2a0032_WYG_301-19a>¶
寺丞奭等復薦為直講奭出知兗州又薦稹與賈昌朝¶
赴中書試講說而稹固辭召試學士院為集賢校理馮¶
元知河陽辟為通判徙通判河南府入為三司度支户¶
部判官累遷尚書刑部員外郎同修起居注康定元年¶
使契丹告用兵西鄙契丹厚禮之與同出觀獵延稹射¶
稹一發中走兎衆皆愕視契丹主遺以所乗馬及他物¶
甚厚既還轉兵部知制誥判吏部流内銓擢龍圗閣直¶
學士權知開封府暴感風&KR0365;卒稹性和易文思敏贍尤¶
刻意於賦好用經語對頗近於諧聚古書畫不計其貲¶
<pb:KR2a0032_WYG_301-19b>¶
購求之婦張悍嫉無子初稹幼孤母邉更嫁王氏既而¶
母亡稹解官服喪知禮院宋郊言稹服喪為過禮詔下¶
有司博議用馮元等奏聽解官申心喪語在禮志¶
論曰肅之守邢以羸兵却敵開門納避難之民功在王¶
府元方為并州有勤留之命其宜民可知宥在蘄則活¶
饑氓在江寧則直寃獄吏之良者歟然皆不䏻無小累¶
也日嚴行簡臨政視秉擇行向稹雖無瑕可指亦皆無¶
<pb:KR2a0032_WYG_301-20a>¶
赫赫名詢以厚呂夷簡復致貴顯瑊頻坐善丁謂並遭¶
斥謫固無足議者琰言謂奸邪不當用南郊恩牽復與¶
唐袁髙論執盧杞正相類識者韙之¶
趙賀字餘慶開封封邱人少時嘗喪明久之遇異醫輙¶
愈喜飲酒至終日不亂事繼母至孝舉毛詩及第補臨¶
朐縣主簿賀有幹才知州寇凖具知賀淳化中調丁壮¶
塞澶州決河衆多逸去獨賀全所部而歸臨朐父老張¶
樂迎賀凖使由譙門過曰旌賀之䏻也改大理評事鹽¶
池吏欺緡錢選賀徃解州鈎校出入賀悉得其奸契丹¶
<pb:KR2a0032_WYG_301-20b>¶
入寇真宗決䇿澶淵遣使八人省州縣賀以太子中舍¶
安撫京東改殿中丞厯通判明州宿州徙知漢州蜀吏¶
喜弄法而賀精明吏不敢欺事更被賀多所䆒詰人目¶
為趙家關謂如關梁不可越也召權三司户部判官真¶
補度支判官出為京東轉運副使徙京西又徙益州路¶
轉運使尋紏察在京刑獄累遷尚書工部郎中提舉諸¶
司庫務為江淮制置發運使發運司占𨽻三司軍将分¶
<pb:KR2a0032_WYG_301-21a>¶
部漕船舊皆因主吏自遣受賕不平或數得詣富饒郡¶
因以商販貧者至不䏻堪其役賀乃籍諸州物産厚薄¶
分劇易為三等視其功過自裁定由是吏巧不䏻得施¶
嵗漕米溢常數一百七十萬蘇州太湖塘岸壊及並海¶
支渠多湮廢水侵民田詔賀與兩浙轉運使徐奭兼領¶
其事伐石築堤浚積潦自吴江東赴海流民歸占者二¶
萬六千户嵗出苖租三十萬遷刑部郎中厯三司户部¶
度支鹽鐵副使知延同秦三州江陵府累遷光禄卿入¶
判大理寺以右諫議大夫知永興軍徙鄧州嵗餘判宗¶
<pb:KR2a0032_WYG_301-21b>¶
正寺出知越州坐失舉降知濠州改廬州遷給事中復¶
判宗正寺知鄭蔡夀三州卒在臨朐時用轉運使李中¶
庸薦改官中庸没無子賀為主葬圗其象嵗時祀于家¶
子宗道終集賢校理¶
髙覿字㑹之宿州蘄人進士起家為嘉興縣主簿後以¶
孫奭薦改秘書省著作佐郎累遷尚書屯田員外郎通¶
判泗州詔定淮南場茶法覿陳說利害不報擢提㸃利¶
<pb:KR2a0032_WYG_301-22a>¶
州路刑獄召為三司户部判官安撫河北還為京西轉¶
運使徙益州彭州廣碃麗水二峡地出金宦者挟富人¶
請置場募人夫採取之覿曰聚衆山谷間與夷獠雜䖏¶
非逺方所宜且得不償失奏罷之王䝉正恃章獻太后¶
親多占田嘉州詔勿收賦覿又極論其不可坐失察嘉¶
州守張約受賕貶通判杭州徙知福州入為三司鹽鐵¶
判官厯陕西河北轉運使累遷兵部郎中復入户部為¶
鹽鐵副使遷右諫議大夫河東都轉運使加集賢院學¶
士判尚書刑部進給事中知單州卒子秉常為梓州路¶
<pb:KR2a0032_WYG_301-22b>¶
轉運使¶
袁抗字立之洪州南昌人舉進士得同學䆒出身調陽¶
朔縣主簿薦補桂州司法參軍撫水蠻寇融州轉運使¶
俞獻可檄抗權融州推官督兵糧以謀軍事蠻治舟且¶
至抗即楊梅石門兩隘建水柵二據其衝賊不得入後¶
因置戍不廢事平特遷衡州推官改大理寺丞累遷國¶
子博士知南安軍擢提㸃廣南東路刑獄浙東叛卒鄂¶
<pb:KR2a0032_WYG_301-23a>¶
鄰鈔閩越轉南海與廣州兵逆戰海中值大風有告鄰¶
溺死者抗獨曰是日風勢趣占城鄰未必死後果得鄰¶
於占城還為度支三司判官以尚書金部員外郎為梓¶
州路轉運使徙益州路時三司嵗市上供綾錦鹿胎萬¶
三千疋抗言蜀民困憊願少紓其力以備秦中他日之¶
用是年郊祀蠲其數之半黎州嵗售蠻馬詔擇不任戰¶
者卻之抗奏朝廷與蠻夷互市非所以取利也金山前¶
後五部落仰此為衣食一旦失利侵侮不知費直㡬馬¶
也臣念蜀久安不敢奉詔尋如舊制除江淮發運使召¶
<pb:KR2a0032_WYG_301-23b>¶
為三司鹽鐵副使時抗老矣為御史所劾罷知宣州累¶
遷光禄少卿分司南京明堂覃恩改少府監卒抗喜藏¶
書至萬巻江西士大夫家鮮及也抗子陟少刻厲好學¶
善為詩終殿中丞¶
徐起字豫之濮州鄄城人舉進士試祕書省校書郎知¶
隰川縣積官尚書都官員外知楚州樞密直學士張宗¶
象薦之擢提㸃廣南西路刑獄入判三司開拆司厯開¶
<pb:KR2a0032_WYG_301-24a>¶
封三司度支判官館伴契丹使還奏所過州縣使官既¶
去官吏将校皆出郊旅賀燕飲久之城邑為之空乃下¶
約束禁止之出為荆湖北路轉運使部有戍卒殺人繫¶
獄其徒欲劫之起聞亟往按誅之分其徒𨽻他州徙江¶
西知徐州就為轉運使募富室得米十七萬斛賑餓殍¶
又移粟以贍河北京西者凡三百萬與安撫使劉夔不¶
相䏻徙京西又徙江東起請開長淮舊浦以便漕運知¶
洪州徙兖州有都廵檢虐所部而部兵百餘人持兵至¶
庭下州人大恐起不為動以禍福開諭之衆感泣聽命¶
<pb:KR2a0032_WYG_301-24b>¶
因按致其首奏罷都廵檢復為度支判官累遷秘書監¶
知湖州卒¶
張㫖字仲微懐州河内人父延嘉頗讀書不願仕州上¶
其行賜號嵩山䖏士㫖進保定軍司法參軍上書轉運¶
使鍾離瑾願補一縣尉捕劇賊以自効瑾壮其請為奏¶
徙安平尉前後捕盗三百餘人嘗與賊闘流矢中臂不¶
顧猶手殺數十人擢試秘書省校書郎知遂城縣遷著¶
<pb:KR2a0032_WYG_301-25a>¶
作佐郎明道中淮南饑自詣宰相陳捄荒之䇿命知安¶
豐縣大募富民輸粟以給餓者既而浚渒河三十里䟽¶
泄支流注芍陂為斗門溉田數萬頃外築堤以備水患¶
再遷太常博士知尉氏縣徙通判忻州元昊反特遷尚¶
書屯田員外郎通判府州州依山無外城㫖将築之州¶
将曰吾州據險敵必不来㫖不聽城垂就寇大至乃聨¶
巨木補其罅守以強弩中外不相聞者累日人心震恐¶
庫有雜綵數千段㫖矯詔賜築城卒卒皆東望呼萬嵗¶
賊疑以救至也州無井民取河水以飲賊斷其路㫖夜¶
<pb:KR2a0032_WYG_301-25b>¶
開門率兵擊賊小郤以官軍璧兩傍使民出汲復以渠¶
泥覆積草賊望見以為水有餘督居民乗城力戰賊死¶
傷者衆隨解去以功遷都官員外郎徙知莱州葉清臣¶
舉材堪将帥召對改知邢州擢提㸃河東路刑獄范仲¶
淹歐陽修復言其鷙武有謀略除閤門使固辭進工部¶
郎中知鳯翔府加直史館知梓州以直龍圖閣知荆南¶
入判尚書刑部累遷光禄卿知潞晉二州以老疾權判¶
<pb:KR2a0032_WYG_301-26a>¶
西京御史臺尋卒¶
齊廓字公闢越州㑹稽人舉進士第自梧州推官累遷¶
太常博士知審刑詳議官知通泰州提㸃荆湖南路刑¶
獄潭州鞫繫囚七人為強盗當論死廓訊得其状非強¶
付州使劾正乃悉免死平陽縣自馬氏時税民丁錢嵗¶
輸銀三萬八千兩民生子至壮不敢束髮廓奏蠲除之¶
厯三司度支開封府判官出為江淮西南轉運使時初¶
兼按察同時奉使者競為苛刻邀聲名獨廓奉法如平¶
時人以為長厚入判鹽鐵勾院加史館知荆南府徙明¶
<pb:KR2a0032_WYG_301-26b>¶
舒湖三州積官光禄卿直祕閣以疾分司南京改祕書¶
監卒廓寛柔恭謹人犯之不校弟唐為吉州司理參軍¶
博覧強記嘗舉賢良方正對策入等越州蒋堂奏廓及¶
唐父母垂老窮居鄉里二子委而之官唐復久不歸省¶
扵是罷唐令歸侍養廓方使湖南雖置不問然士論薄¶
之¶
鄭驤字士龍河南人登進士第更慶汝鄭秦州推官改¶
<pb:KR2a0032_WYG_301-27a>¶
祕書省著作郎知垣曲縣康繼英辟僉書衛州判官事¶
劉從徳代繼英又表驤有善状進一官尋監左藏庫遷¶
太常博士知乾州提㸃益州路刑獄為三司度支判官¶
建言蜀人引江水溉田率有禁嵗旱利不均宜弛其禁¶
又言京西旱舊禁粟無出國門可且勿禁慶厯中與魚¶
周詢刾陕西民兵十餘萬除陕西轉運按察使兼三司¶
發運使加直史館河北轉運使入為度支副使河決徳¶
州入王紀口議欲徙州詔驤往視之還言州不當徙巳¶
而州果無患又為河北轉運使王則反討平之除天章¶
<pb:KR2a0032_WYG_301-27b>¶
閣待制知鳯翔府先是皇甫泌夏安期皆為轉運使泌¶
先謫去安期後至不及賞驤固辭不受願命推功與二¶
人復為河北都轉運使累遷尚書工部郎中以疾知華¶
州卒¶
論曰厯觀數子風跡雖不同其為政愛民謙巳利物有¶
古道焉若㫖浚渒河覿罷採金抗論互市起賑窮戢暴¶
驤推功與人皆無所愧矣趙賀不忘李中庸而齊廓兄¶
<pb:KR2a0032_WYG_301-28a>¶
弟棄親以狥榮用心何其不同哉¶
　宋史巻三百一¶
<pb:KR2a0032_WYG_301-28b>¶
