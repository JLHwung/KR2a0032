# -*- mode: mandoku-view -*-
#+TITLE: 宋史
#+DATE: 2018-03-31 09:03:28.802033
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷三百九
<pb:KR2a0032_WYG_309-1a>¶
欽定四庫全書¶
　宋史巻三百九¶
元中書右丞相總裁托克托等修¶
¶
　列傳第六十八¶
¶
王延徳　　常延信　　程徳𤣥　　王延徳¶
¶
¶
魏　震　　張　質　　楊允恭　　秦　羲¶
¶
¶
謝徳權　　閻日新　　靳懐徳¶
¶
王延徳開封東明人曾祖芝濮陽令祖璋相州録事參¶
軍父温晉末契丹内寇温率鄉豪捍蔽境内里人徳之¶
<pb:KR2a0032_WYG_309-1b>¶
宣祖掌畿甸兵與温厚善延徳方總角宣祖愛其謹重¶
召置左右太宗尹京署為親校專主庖膳尤被倚信太¶
平興國初授御厨副使數月遷正使從征太原未㡬加¶
尚食使賜浚儀縣夀昌坊宅一區俄領薊州刺史兼掌¶
武徳司改皇城使掌御輦院左藏庫延徳所領凡五印¶
因對懇讓遂罷左藏御厨八年兼充親王諸宫使延徳¶
素謹慎以舊恩每延訪外事端拱初領本州團練使淳¶
<pb:KR2a0032_WYG_309-2a>¶
化中當進秩延徳與王繼恩杜彦鈞使額巳極特置昭¶
宣使以延徳等為之至道二年加領平州防禦使真宗¶
嗣位改領懐州永熙復土提㸃縁路供頓咸平初出知¶
華州占謝日靣請罷昭宣使從之實以禦侮正秩奉給¶
優厚故也上幸大名為東京舊城都廵檢使明年以風¶
痺請告遣還本郡是冬卒年六十四贈邕州觀察使延¶
徳所至好撰集近事掌御厨則為司膳録掌皇城司則¶
為皇城紀事録從郊祀為行宫使則為南郊録奉詔修¶
内則為版築記從靈駕則為永熙皇堂録山陵提轄諸¶
<pb:KR2a0032_WYG_309-2b>¶
司記及治郡則為下車奏報録先是詔史官修太祖太¶
宗實録多以國初事訪延徳又上太宗南宫事迹三巻¶
子應昌莊宅使端州團練使¶
常延信并州平晉人祖思仕周歴昭義歸徳平盧三鎮¶
節度延信皆補牙職領和州刺史思卒入為六宅使領¶
郡如故建隆初改領平州坐與妻族相訟左授右監門¶
衛副率領䕶滑州黄河隄開寳中為京新城外汴河南¶
<pb:KR2a0032_WYG_309-3a>¶
廵檢出為潼關監軍延信以關路巖險奏易道路及填¶
禁阬役工四十餘萬又監通許鎮兵改梓遂十二州都¶
廵檢使賜袍帶錢百萬太平興國初秩滿留再任賜錢¶
四十萬時亡命卒多以山林為寇延信嘗領徒捕殺三¶
百餘人又為唐鄧都廵檢使代還繼改右清道右司禦¶
二副率雍熙三年命督鎮州以北至軍前芻糧是冬為¶
全邵六州都廵檢使令疾置之任就充羊狀六砦都鈐¶
轄遷右衛副率㑹誠州蠻歸欵命延信馳入溪洞索其¶
要領又逐蠻直趣古鎮過西延大木諸洞蠻人慴伏淳¶
<pb:KR2a0032_WYG_309-3b>¶
化中歴襄鄧宋曹等州都廵檢使改左監門衛將軍屢¶
部徒修䕶河防改左領軍左屯衛二將軍充西京水南¶
都廵檢使有盜掠彭婆鎮及甲馬營延信馳以往悉擒¶
之咸平中歴太康鞏縣二監軍景徳二年卒年六十四¶
程徳𤣥字禹錫鄭州滎澤人善醫術太宗尹京邑召置¶
左右署押衙頗親信用事太祖大漸之夕徳𤣥宿信陵¶
坊夜有扣關疾呼趣赴宫邸者徳𤣥遽起不暇盥櫛詣¶
<pb:KR2a0032_WYG_309-4a>¶
府府門尚關方三鼓徳𤣥不自悟盤桓久之俄頃見内¶
侍王繼恩馳至稱遺詔迎太宗即位徳𤣥因從以入拜¶
翰林使太平興國二年陳洪進來朝命徳𤣥迎勞之船¶
艦度淮暴風起衆恐皆請勿進徳𤣥曰吾將君命豈避¶
險以酒祝而行風浪遽止三年遷東上閤門使兼翰林¶
司事是秋領代州刺史從征太原為行宫使師還以功¶
改判四方館事俄遷領本州團練使又加領本州防禦¶
使五年坐市秦隴竹木聯筏入京師所過矯制免算又¶
髙其估以入官為王仁贍所發責授東上閤門使領本¶
<pb:KR2a0032_WYG_309-4b>¶
州刺史陜府西南轉運使左拾遺韋務昇京西轉運使¶
起居舍人程能判官右贊善大夫時載坐縱徳𤣥等於¶
部下私販鬻務昇洎能並責授右贊善大夫載將作監¶
丞是冬車駕幸魏府命總御營四靣廵檢掌給諸軍資¶
糧徳𤣥攀附至近列上頗信其言繇是趨附者甚衆或¶
言其交游太盛遂出為崇信軍節度行軍司馬踰年復¶
拜慈州刺史移知環州時西鄙酋豪相繼内附詔以空¶
<pb:KR2a0032_WYG_309-5a>¶
名告敕百道付徳𤣥得便宜補授頃之以疾求致仕優¶
詔不許淳化三年改本州團練使知邠州未半嵗復典¶
環州李順之寇西蜀移知鳳州兼領鳳城階文等州駐¶
泊兵馬事徙慶州咸平中入朝真宗命坐撫勞訪以邊¶
事俄出知并州兼并代副都部署移鎮州受代歸闕景¶
徳初卒年六十五大中祥符中其子繼宗上章懇祈贈¶
典上憫之特贈鄭州防禦使兄徳元同仕王府至内酒¶
坊副使繼宗東頭供奉官閤門祗&KR0049;次子繼忠内殿崇¶
班徳元子賁大中祥符五年舉進士累遷太常博士¶
<pb:KR2a0032_WYG_309-5b>¶
王延徳大名人少給事晉邸太平興國初補殿前承㫖¶
再遷供奉官六年會髙昌國遣使朝貢太宗以逺人輸¶
誠遣延徳與殿前承㫖白勲使焉自夏州渡河經沙磧¶
歴伊州望北庭萬五千里雍熙二年使還撰西州程記¶
以獻授崇儀副使掌御厨明年拜正使出知慶州淳化¶
二年代還監折博倉延徳與張齊賢善因國子博士朱¶
貽業通言齊賢求免掌庾希進用齊賢為言之上怒曰¶
<pb:KR2a0032_WYG_309-6a>¶
延徳願掌倉以自效未踰月又禱宰相求免何也因召¶
延徳詰責自言未嘗遣貽業詣相府有所求請上疑齊¶
賢不實召貽業至貽業又諱之齊賢恥自辨因頓首稱¶
罪上怒即以延徳領懿州刺史以寵之五年提㸃三司¶
衙司磨勘憑由司未㡬拜左屯衛大將軍樞密都承㫖¶
俄授度支使真宗即位轉左千牛衛上將軍充使如故¶
延徳前使西域冒寒不汗得風痺疾艱於歩履咸平初¶
出為舒州團練使知鄆州徙青州坐市物有剩利降授¶
左武衛將軍久病落籍遣家人代詣登聞鼓院求休致¶
<pb:KR2a0032_WYG_309-6b>¶
上以其久事先帝復授左千牛衛上將軍致仕景徳三¶
年卒年六十八延徳以攀附得官傾險好進時人惡之¶
兄延之乾徳六年進士至屯田郎中致仕¶
魏震不知何許人祖浩贍國軍𣙜鹽制置使父龯蒲臺¶
令震初用祖䕃當補廷職自以習詞業不屑就姚恕嘗¶
與龯蒲臺交代及為皇子教授太宗在藩邸恕嘗稱震¶
之材因召寘邸中即位補殿直廬夀八州廵檢從征河¶
<pb:KR2a0032_WYG_309-7a>¶
東掌行在左藏庫改供奉官雍熙初温州進瑞木成文¶
震作詩賦以獻拜崇儀副使賜白金二千兩掌内弓箭¶
庫出知保州會諸將北伐為幽州西北路鈐轄下飛狐¶
蔚州以功就遷崇儀使知蔚州復知保州移秦州鈐轄¶
端拱中召拜西上閤門使俄知盧州徙澶州淳化二年¶
進東上閤門使知鳳州坐事免至道初起為洛苑使知¶
洪州二年復為東上閤門使知定代二州並兼行營鈐¶
轄咸平元年卒子致恭殿中丞¶
張質字守朴博州髙唐人少孤養于兄贊贊為樞密院¶
<pb:KR2a0032_WYG_309-7b>¶
典謁質因得𨽻兵房頗為趙普曹彬所知太宗征河東¶
還駐鎮陽彬方典樞務一夕議調發屯兵時軍載簿領¶
阻留在道質潛計兵數部分軍馬及得兵籍較之悉無¶
差謬淳化中累遷本房副都承㫖咸平初授左監門衛¶
將軍樞密副都承㫖先是樞密吏皆以年勞次補有至¶
主事而懵其職者景徳三年夏内出公事三條令主事¶
以下詳決之命質與禮房副承㫖尹徳潤宿御書院考¶
<pb:KR2a0032_WYG_309-8a>¶
第翌日上親臨閱視凡選補四十餘人不中式除崇班¶
供奉官奉職者十餘人以質為左屯衛大將軍加給月¶
奉歴右神武軍右衛二大將軍大中祥符七年轉都承¶
㫖在樞要僅五十年練習事程精敏端慤未嘗有過舊¶
本院吏罕有遷至都承㫖者上素知質廉謹故以授之¶
嘗召問五代以降洎國初軍籍更易之制且命條具利¶
害質纂為三篇目曰兵要以進上覽而稱善好養生之¶
術老而不衰以是多接隱人方士然語不及公家事每¶
大祀廵幸質多為行宫使或領廵檢提㸃供頓之務天¶
<pb:KR2a0032_WYG_309-8b>¶
禧元年九月方&KR0049;對承明殿暴中風&KR0365;輿歸卒年七十¶
四録其子大理評事純為衛尉寺丞孫思道為三班奉¶
職¶
楊允恭漢州綿竹人家世豪富允恭少倜儻任俠乾徳¶
中王師平蜀羣盜竊發允恭裁弱冠率鄉里子弟砦于¶
清泉鄉為賊所獲將殺之允恭曰茍活我當助爾賊素¶
聞其豪宗乃釋之隂結賊帥子日與飲博陽不勝償以¶
<pb:KR2a0032_WYG_309-9a>¶
貲使伺賊將害允恭其子以告因遁去内客省使丁徳¶
裕討賊至州允恭以䇿干之署綿漢招收廵檢賊平補¶
殿前承㫖太平興國中以殿直掌廣州市舶自南漢之¶
後海賊子孫相襲大者及數百人州縣苦之允恭因部¶
運入奏其事太宗即命為廣連都廵檢使又以海鹽盜¶
入嶺北民犯者衆請建大庾縣為軍官輦鹽市之詔建¶
為南安軍自是冒禁者少賊有葉氏者衆五百餘往來¶
海上允恭集水軍造輕舠掩襲其首斬之餘黨棄船走¶
伏匿山谷允恭伐木開道悉殲焉賊寇每遇風濤則遯¶
<pb:KR2a0032_WYG_309-9b>¶
止洲島間允恭領衆渉海捕之殆盡賊皆望風奔潰又¶
抵漳泉賊所止處盡奪先所刼男女六十餘口還其家¶
詔書嘉奬賜錢十萬轉供奉官詔歸改内殿崇班時縁¶
江多賊命督江南水運因捕寇黨行及臨江軍擇驍卒¶
拏輕舟伺下江賊所止夜發軍城三鼓遇賊百餘拒敵¶
久之悉梟其首又趣通州境上躡海賊賊係衆舟張幕¶
發勁弩短礟允恭兵刃所向多為幕所縈礟中允恭左¶
<pb:KR2a0032_WYG_309-10a>¶
肩流血及袖容色彌壯徐遣善泅者以繩連鐵鈎散擲¶
之壊其幕士卒爭進賊赴水死者大半擒數百人自是¶
江路無剽掠之患以功轉洛苑副使江淮兩浙都大發¶
運擘畫茶鹽捕賊事賜紫袍金帶錢五十萬先是三路¶
轉運使各領其職或廪庾多積而軍士舟楫不給雖以¶
官錢雇丁男挽舟而土人憚其役以是嵗上供米不過¶
三百萬允恭盡籍三路舟卒與所運物數令諸州擇牙¶
吏悉集允恭乃辦數授之江浙所運止于淮泗由淮泗¶
輸京師行之一嵗上供者六百萬淳化五年轉西京作¶
<pb:KR2a0032_WYG_309-10b>¶
坊使初産茶之地民輸賦者悉計其直官售之精麤不¶
校咸輸𣙜務商人弗肯售久即焚之允恭曰竭民利而¶
取之積腐而棄之非善計也至道初劉氏建議請廢縁¶
江𣙜務許商人過江聼私貨鬻允恭以為諸州新陳相¶
揉兩河諸州風土各有所宜非雜以數品即商人少利¶
請依舊江北置務均色號以年次給之事下三司鹽鐵¶
使陳恕等以允恭議為是詔從之即命允恭為發運使¶
<pb:KR2a0032_WYG_309-11a>¶
始改擘畫為制置以西京作坊副使李延遂著作佐郎¶
王子輿並為同發運使巢廬江二縣舊𨽻廬州道逺多¶
寇民輸勞費允恭請以二縣建軍詔許之以無為為額¶
淮南十八州軍其九禁鹽地則上下其直民利商鹽之¶
賤故販者益衆至有持兵器徃來為盜者允恭以為行¶
法宜一即奏請悉禁而官遣吏主之事下三司三司言¶
其不可允恭再三為請太宗始從之是嵗收利巨萬&KR0098;¶
恭與王子輿秦羲同主茶鹽之任多作條制遂變新法¶
真宗即位改西京左藏庫使又言川峽鐵錢之弊曰凡¶
<pb:KR2a0032_WYG_309-11b>¶
民田之稅昔輸銅錢之一今輸鐵錢亦一而吏卒奉舊¶
給銅錢之一今給鐵錢五及行用交易則鐵錢之十為¶
銅錢之一且民入田稅以一為十官失其九矣吏卒奉¶
給增一為五官又失其四矣吏卒得五用十復失其半¶
矣臣在先朝嘗陳其事願變法以革其弊先帝方議行¶
之會賊順叛擾而止今陛下繼成先烈可遂建其法使¶
民不失所且饒信之銅積數千萬若遣運于荆逹于蜀¶
<pb:KR2a0032_WYG_309-12a>¶
蜀素多銅俾䕫益遂各置監鼓錢嵗用均給不十年悉¶
用銅錢矣議雖未用然自是吏卒奉給始改用十鐵錢¶
易銅錢之一俄知通利軍兼黄御河發運使會議減西¶
鄙屯兵以息轉餉召允恭與崇儀副使竇神寳閤門祗¶
&KR0049;李允則馳往經度圖上郡縣山川之形勝允恭因建¶
議曰自環州入積石抵靈武七日程芻粟之運其策有¶
三然以人以驢其費頗煩而所載數尠莫若用諸葛亮¶
木牛之制以小車發卒分鋪運之每一車四人挽之旁¶
設兵衛加戈刃于其上寇至則聚車於中合士卒之力¶
<pb:KR2a0032_WYG_309-12b>¶
禦寇于外尋為議者所沮而止復遣之任又議江淮鹽¶
鐵使陳恕力爭詔從允恭之議加領康州刺史咸平初¶
以北邊賣馬未有定直命允恭主平其估乃置估馬司¶
鑄印以為常制王均之亂上慮南方有聚寇命&KR0098;恭為¶
荆湖江浙都廵檢使内殿崇班楊守遵副之賜與甚厚¶
二年夏以疾聞遣其子大理評事可乘傳侍疾七月卒¶
于昇州年五十六賜其次子告同學究出身賻錢二十¶
<pb:KR2a0032_WYG_309-13a>¶
萬絹百匹又以錢五萬帛五十匹給其家命揚州官造¶
第一區賜之允恭有膽幹能以方略捕賊王小波之亂¶
也李順之兄自榮據綿竹土人多被脅從允恭兄允升¶
弟允元率鄉里子弟併力破之又為王師鄉導執自榮¶
詣劒門以獻王繼恩表其事詔賜允升學究出身授本¶
縣令允元什邡令明年召赴闕授允升右贊善大夫允¶
元大理評事可咸平元年進士喜屬文有吏幹累召試¶
歴户部鹽鐵判官知洪宣潤夀潭州至都官員外郎告¶
虞部員外郎¶
<pb:KR2a0032_WYG_309-13b>¶
秦羲字致堯江寧人世仕江左曾祖本岳州刺史祖進¶
逺寧國軍節度副使父承裕建州監軍使知州事李煜¶
之歸朝也承裕遣羲詣闕上符印太祖召見悅其趨對¶
詳謹補殿直令督廣濟漕船太平興國中有南唐軍校¶
馬光璉等亡命荆楚結徒為盜羲受詔縳光璉以獻太¶
宗壯之積勞改西頭供奉官決獄于淮南諸州淳化中¶
又督洛南採銅雷有終稱其有心計遣監興國軍茶務¶
<pb:KR2a0032_WYG_309-14a>¶
會楊允恭改茶鹽法薦羲掌真州𣙜務尋提㸃淮南西¶
路茶鹽得羡餘十餘萬遂與允恭同為江淮制置擢授¶
閤門祗&KR0049;兼制置礬稅咸平初入奏真宗靣加慰勞淮¶
南𣙜鹽二嵗增錢八十三萬餘貫以勞改内殿崇班又¶
兼制置荆湖路江南羣盜久為民患羲討捕皆盡四年¶
領發運使事改供備庫副使獻議增𣙜酤嵗十八萬緡¶
所增既多尤為刻下會嵗旱詔罷之景徳初遷供備庫¶
使知江陵府坐舉官不如狀削秩大中祥符初起授供¶
備庫副使宿州監軍稍遷東染院副使明年廣州言澄¶
<pb:KR2a0032_WYG_309-14b>¶
海兵嘗捕宜賊頗希恩桀驁軍中不能制部送闕下上¶
以逺方大鎮宜得材幹之臣鎮撫之宰相歴言數人皆¶
不稱㫖上曰秦羲可當此任復授供備庫使充廣州鈐¶
轄歴東染院使知蘇州改崇儀使提舉在京諸司庫務¶
因對求典藩郡遷内園使知泉州天禧四年代還道病¶
卒年六十四羲知書好為詩喜賔客頗有士風歴財貨¶
之任凡十餘年精勤練習號為稱職¶
<pb:KR2a0032_WYG_309-15a>¶
謝徳權字士衡福州人父文節初仕王氏為侯官令後¶
入南唐為忠烈都虞&KR0049;饒州團練使以驍勇聞周世宗¶
南征文節獨擐甲度大江潛覘敵壘呉人號為鐵龍後¶
守鄂州拒宋師戰沒徳權初以父死事李煜署莊宅副¶
使歸宋詣登聞檢院自薦補殿前承㫖遷殿直陜西廵¶
檢以勞就改右侍禁咸陽浮橋壞轉運使宋太初命徳¶
權䂓畫乃築土實岸聚石為倉用河中鐵牛之制纜以¶
竹索繇是無患咸平二年宜州溪蠻叛命陳堯叟往經¶
度之徳權預其行以單騎入蠻境諭以朝㫖衆咸聼命¶
<pb:KR2a0032_WYG_309-15b>¶
堯叟以聞加閤門祗&KR0049;廣韶英雄連賀六州都廵檢使¶
代歸提㸃京城倉草場先是廥積多患地下濕徳權累¶
甓為臺以藉之遂無敗腐京城衢巷狹隘命徳權廣之¶
既受詔則先撤貴要邸舍羣議紛然有詔止之徳權靣¶
請曰臣巳受命不可中止今沮事者皆權豪輩吝屋室¶
僦資耳非有他也上從之因條上衢巷廣袤及禁鼓昏¶
曉之制會有兇人劉曄僧澄雅訟執政與許州民隂搆¶
<pb:KR2a0032_WYG_309-16a>¶
西夏為叛者詔温仲舒謝泌鞫問令徳權監之既而按¶
驗無狀翌日對便殿具奏其妄泌獨曰追攝大臣獄狀¶
乃具徳權曰泌欲䧟大臣耶若使大臣無罪受辱則人¶
君何以使臣臣下何以事君仲舒曰徳權所奏甚善上¶
乃可之六年命城新樂縣遷供奉官又命浚北平砦濠¶
葺蒲隂城一日遽乘傳詣闕求對且言邊民多挈族入¶
城居止前嵗契丹入塞傅潛閉壘自固康保裔被擒王¶
師未有勝㨗臣以為今嵗契丹必寇内地令邊兵聚屯¶
一處尤非便利願速分戍鎮定髙陽三路天雄城壘闊¶
<pb:KR2a0032_WYG_309-16b>¶
逺請急詔蹙之仍葺澶州城北治徳清軍城塹以為豫¶
備臣實慮蒲隂工作未訖寇必暴至上慰遣之既而契¶
丹果圍蒲隂及聞有詔脩河北行宫徳權又驛奏請車¶
駕毋渡河及至澶州徳權單馬間道赴行在未㡬遷内¶
殿崇班提轄三司衙司徳權為設條制均其差使有大¶
將𨽻内侍主藏内侍為奏留䂓免煩重之役徳權携奏¶
白上極言僥倖上稱其有守又命提總京城四排岸領¶
<pb:KR2a0032_WYG_309-17a>¶
䕶汴河兼督輦運前是嵗役浚河夫三十萬而主者因¶
循隄防不固但挑沙擁岸阯或河流汎濫即中流復填¶
淤矣徳權須以沙盡至土為垠棄沙隄外遣三班使者¶
分地以主其役又為大錐以試築隄之虛實或引錐可¶
入者即坐所轄官吏多被譴免者植樹數十萬以固岸¶
建議廢京師鑄錢監徙西窑務于河隂大省勞費改崇¶
儀副使兼領東西八作司先時每營造患工少至終嵗¶
不成徳權按其役皆尅日而就大中祥符元年議東封¶
命與劉承珪戚綸同計度發運遣供備庫使預修玉清¶
<pb:KR2a0032_WYG_309-17b>¶
昭應宫時累徙民舍以廣宫地劉承珪議掘地及丈加¶
築以壯基址徳權患其勞役過甚日與忿爭不能奪遂¶
求罷復領京城倉草&KR0163;導金水河自皇城西環太廟凡¶
十餘里三年出知泗州占謝日自陳臣久領京務頗慮¶
中外觀聼謂臣負譴外遷願稍進其秩詔改西染院使¶
遣之至任踰月卒年五十八以其子平為定逺主簿給¶
奉終喪徳權清苦幹事好興功利多所經畫見官吏狥¶
<pb:KR2a0032_WYG_309-18a>¶
私者必靣斥之所至整肅然喜采察纎微以聞于上朝¶
論惡之¶
閻日新宿州臨渙人少為本州牙職補三司使役吏淳¶
化中選𨽻夀王府主邸中記簿真宗即位擢為供奉官¶
提㸃雄霸静戎軍𣙜&KR0163;咸平元年遷内殿崇班永興軍¶
駐泊都監徙劒門關兼知劒門縣就加供備庫副使慶¶
州都監景徳初命管勾邠寧環州駐泊兵馬時部署張¶
凝屢入邊界焚族帳日新皆提兵應援俄知涇州未㡬¶
移慶州上言野溪三門等族恃嶮隘桀黠難制請開古¶
<pb:KR2a0032_WYG_309-18b>¶
川道東至樂業鎮西出府城從之就轉供備庫使知環¶
州兼邠寧環慶路鈐轄縁邊都廵檢使安撫都監俄換¶
涇原儀渭路二年遷如京使領萬州刺史上朝陵東封¶
皆命為行宫使大中祥符初改文思使日新起胥史好¶
云為以進取嘗上言羣臣子弟以䕃得官往往未童齓¶
以受奉望自今年二十以上乃給廩又京城百官早朝¶
而學士丞郎舍人以上導從呵止太盛難於趨避望令¶
<pb:KR2a0032_WYG_309-19a>¶
裁減又屢請對多所建白且自陳筋力尚壯願正授刺¶
郡守邊城以効用俄真拜坊州刺史知渭州兼涇原路¶
駐泊鈐轄將祀汾隂故改知同州事儼信頓即日新所¶
部車駕至迎謁獻方物勞問久之遂從祀睢上賜以襲¶
衣金帶還過新市鎮又設綵樓樂伎以迎駕明年徙知¶
徐州代還以足疾改又領軍衛大將軍昭州團練使知¶
單州疾益甚許還京師天禧初卒年六十八¶
靳懐徳博州髙唐人祖昌範殿中丞父隱禹城令懐徳¶
太平興國中明法解褐廣安軍判官秩滿授鴻臚寺丞¶
<pb:KR2a0032_WYG_309-19b>¶
歴著作佐郎太子左贊善大夫通判相州改殿中丞通¶
判廣州遷國子博士通判滄州歴虞部比部員外郎又¶
通判莫州知徳州咸平中契丹入寇懐徳固守城壁又¶
轉運使劉通言其善政連有詔褒之徙知密州會留後¶
孔守正之鎮代還鹽鐵使陳恕判官王濟薦其武幹換¶
如京使知卭州懐徳本名湘素遊寇凖之門凖父名湘¶
景徳中凖方為相懐徳乃改名焉俄知滄州大中祥符¶
<pb:KR2a0032_WYG_309-20a>¶
初召還復遣之任吏民詣轉運使李士衡借留懐徳士¶
衡以聞未㡬遷文思使三年秋以江左旱歉命為洪䖍¶
十州安撫都監未至任改知曹州明年春遷為益州鈐¶
轄加領長州刺史懐徳歴官以强幹稱然酗酒多失將¶
行别詔戒朂真宗又靣諭之就遷北作坊使在劒外軍¶
民甚畏愛之復以善職入拜西上閤門使改領昭州刺¶
史知澶州是州居水陸之要懐徳悉心撫治頗著政績¶
使車往復多稱譽焉又知陜州踰年歸闕而卒時天禧¶
元年年七十三¶
<pb:KR2a0032_WYG_309-20b>¶
論曰世乏全材則各録其所長而用焉亦皆可以集事¶
功&KR0098;恭有心計好言事是時摘山煑海方舟之漕䂓制¶
未備故因其建白而從之利甚博焉羲亦精心敏職士¶
大夫許其醖藉徳權清廉强忮矯名好威然其斥謝泌¶
以大臣非可受辱識堂陛之分長者之言哉延徳而下¶
遘會進陟迭居事任其指使治迹各有可取者焉¶
　宋史巻三百九¶
<pb:KR2a0032_WYG_309-21a>¶
　宋史巻三百九考證¶
王延徳傳再遷供奉官會髙昌國遣使朝貢遣延徳使¶
　焉雍熙二年使還○(臣浩)按此巻中有兩王延徳同¶
　傳宋史新編兩人亦類叙而加一又字今考宋㑹要¶
　云雍熙中供奉官于延徳使髙昌則此王延徳或于¶
　延徳之訛也¶
　宋史巻三百九考證¶
<pb:KR2a0032_WYG_309-21b>¶
