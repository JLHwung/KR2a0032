# -*- mode: mandoku-view -*-
#+TITLE: 宋史
#+DATE: 2018-03-31 09:03:34.487492
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷一百三十七
<pb:KR2a0032_WYG_137-1a>¶
欽定四庫全書¶
　宋史巻一百三十七¶
元中書右丞相總裁托克托等修¶
¶
　樂志第九十¶
¶
樂十二(樂章六)¶
¶
　　　　祭太社太稷　　祭風雨雷師(祭先農先蠶親耕藉田蜡祭)釋奠文宣王　武成王　¶
¶
(祭祚德廟祭司中司命)¶
¶
景德祭社稷三首¶
降神靜安　百榖蕃滋麗乎下土聿崇明祀垂之千古¶
<pb:KR2a0032_WYG_137-1b>¶
　育物惟茂粒民斯普報夲攸宜國章咸覩¶
奠玉幣酌獻嘉安　於穆大祀功利相宜靈壇美報歴¶
　代昭然介以蕃祉祚以豐年土爰稼穡允協民天¶
送神靜安　制幣犧齊正辭無愧樂以送之畢其精意¶
景祐祀社稷三首¶
迎神靈安　五紀之夲百貨何極道著開闢惠周動植¶
　國崇美榖民資力穡奠獻惟寅神靈來格¶
<pb:KR2a0032_WYG_137-2a>¶
初獻升降正安　太社后土太稷后稷奠玉幣並嘉安¶
　奉爼豐安(同前)¶
亞終獻文安送神寧安　神之來兮降兹下土神之去¶
　兮杳無處所壇壝肅然瘞幣徹爼乃粒之功冠于萬¶
　古¶
奉爼豐安(神州地祗皇地祗與社稷通用)　禮崇明禋惟馨斯酒潔粢¶
　豐盛殺時犉牡齊莊嚴祗升燎于槱其報伊何如山¶
　如阜¶
大觀祀社稷九首¶
<pb:KR2a0032_WYG_137-2b>¶
迎神寧安黃鍾二奏　惟土之尊民食資焉陰祀昭格¶
　牲牢腥羶有功于民告其吉蠲神之來享雲車翩翩¶
太簇角二奏　惟榖之神函育無窮百嘉蕃殖民依厥¶
　功嚴飭壇壝威儀肅雍神之來享祈于登豐¶
姑洗徵二奏　猗歟那歟生養斯民家給人足時底熙¶
　純祗嚴明禋於薦苾芳粢盛豐潔神乃有聞¶
南呂羽二奏　籩豆斯陳三牲告幽報夲之禮答神之¶
<pb:KR2a0032_WYG_137-3a>¶
　休來歆芬香豐登於秋倉箱千萬治符成周¶
初獻升降正安　崇崇廣壇嚴恭祀事威儀孔時周旋¶
　進止鏘若環珮誠通于幽相于農植邦其咸休¶
奠幣嘉安　於嘻陰祀封土惟崇于時之吉歆予皷鍾¶
　柔靜化光人賴其功陳兹量幣百貨是隆¶
酌獻嘉安　坤元生物功利相宣蠲兹祀事美報致䖍¶
　清酤芬如靈壇巋然酌尊奠觴神其格焉¶
亞終獻文安　薦嘉亶時洋洋來格載登兹壇齊明維¶
　敕神用居歆順成農穡其崇若墉其比如櫛¶
<pb:KR2a0032_WYG_137-3b>¶
送神寧安　尊罍芬香威儀肅雍靈心嘉止洋洋交通¶
　神歸降禧年斯屢豐倉箱千萬慰予三農¶
紹興祀太社太稷十七首¶
迎神用寧安凾鍾為宮(春社用)　五祀之夲社稷有嚴芟¶
　作伊始夫敢不䖍吉日惟戊式薦豆籩神其來格用¶
　介有年¶
凾鍾為宮(秋社臘用)　功烈在民誕受露雨良耜既歌乃揚¶
<pb:KR2a0032_WYG_137-4a>¶
　帗舞是奉是尊厚禮斯舉相其豐年多稌多黍¶
太簇為角　是尊是奉兹率舊章樂音純繹薦溢圓方¶
　情文備矣神其廸嘗永觀錫羡多穡穰穰¶
姑洗為徵　榖資土養民頼榖生功利之博莫之與京¶
　式嚴祀壇因物薦誠禮具樂奏惟神顧歆¶
南呂為羽　國主社稷時祀有常肅若舊典報夲不忘¶
　粢盛豐潔歌吟青黃尊神倐來百物賔將¶
盥洗正安　祭重齊肅神格專精沃洗于阼涓潔著誠¶
　清明鬯矣熙事備成以似以續如坻如京¶
<pb:KR2a0032_WYG_137-4b>¶
升壇正安　神地之道粒食有先嵗謹祈報禮嚴豆籩¶
　降登祼薦罔或不䖍以似以續宜屢豐年¶
大社位奠玉幣嘉安(春秋太社土正后稷通用)　土發而祭農祥是¶
　祈籩豆加篚典禮有彛惟兹珪幣用告肅祗神靈降¶
　鑒錫我繁釐¶
太社位奠玉幣嘉安(秋臘大社土正后稷通用)　赫赫媪神稼穡是¶
　司方是藉歛報夲攸宜嘉壇建祀玉帛陳儀明靈昭¶
<pb:KR2a0032_WYG_137-5a>¶
　格以介蕃釐¶
還位正安　國主大社地道聿神稷司百榖利毓惟均¶
　練日新吉粢盛苾芬神燕娭矣福此下民¶
捧爼豐安　嘉承天和黍稷翼翼黙相農功繄神之德¶
　爼實犧牲舊章是式嗣有豐年我庾維億¶
大社位酌獻嘉安(春社大稷土正后稷通用)　封土崇祀有烈在民¶
　千載不昧福此人羣洗爵奠斚有酒其芬神具醉止¶
　禮樂欣欣¶
大社位酌獻嘉安(秋稷臘大社土正后稷通用)　叶氣嘉生年榖順¶
<pb:KR2a0032_WYG_137-5b>¶
　成萬億及秭如坻如京奉時犉牡告於神明歌此良¶
　耜於昭德馨¶
亞終獻文安　風雨時若自天降康稼穡滋殖自神發¶
　祥榖我婦子豐年穰穰報夲嚴祀齊明允臧¶
徹豆娭安　報夲之禮載于甲令靈壇昭告神既來聽¶
　徹彼豆籩精誠斯罄實惟豐年農夫之慶¶
送神寧安　乃粒烝民功昭萬古國有常祀薦獻式叙¶
<pb:KR2a0032_WYG_137-6a>¶
　肅肅雍雍舊章咸舉神保聿歸介我稷黍¶
望瘞正安　地載萬物民資廼功報夲稱祀太稷攸同¶
　禮樂既備訖埋愈恭神其降嘏時和嵗豐¶
熙寧祭風師五首¶
迎神欣安　飄颻而來淅瀝而下爰張其旂爰整其駕¶
　有豆有登有兆有壇弭旌柅輈降止且安¶
升降欽安　盥帨于下有盤有匜饋酌于上有登有彛¶
　服容柔止進退優止即事寅恭神其休止¶
奠幣容安　育我嘉生神惠是仰載致斯幣庶幾用享¶
<pb:KR2a0032_WYG_137-6b>¶
　皷之舞之式繄爾神錫福無疆佑此下民¶
亞終獻雍安　栗栗壇坫載是豆觴醇烈氤氲普薦芬¶
　芳酌之維宜獻之維時民有報侑靈用安之¶
送神欣安　奠獻紛紛靈心欣欣超然而返衆御如雲¶
　其施伊何多黍多稌其祥伊何不愆厥叙¶
大觀祭風師六首¶
降神欣安　羽旗雲車飄颻自天猗歟南箕欣嘉升煙¶
<pb:KR2a0032_WYG_137-7a>¶
　牲餼粢盛爼簋鉶籩維神戾止從空泠然¶
初獻升降欽安　明昭維馨威儀孔時鏘鏘鳴佩欽薦¶
　牲犧惟恭惟祗無愆無違周旋中禮肅恭委蛇¶
奠幣容安　吹嘘于喁披拂氤氲衆竅咸作潛運化鈞¶
　恩大功豐酬神惟恭嘉贈盈箱于物有容¶
酌獻雍安　犧尊斯陳清酤盈中芬芬苾苾馨香交通¶
　明靈來思歆我精衷惟千萬祀品物芃芃¶
亞終獻雍安　清酤洋洋䖍恭注兹條鬯敷宣神用歆¶
　之尊罍靜嘉金奏諧熙於皇肆祀休我羣黎¶
<pb:KR2a0032_WYG_137-7b>¶
送神欣安　窈冥無窮肹蠁斯融來終嘉薦歸返遥空¶
　惟神之歸欣安導和惟神之澤于彼滂沱¶
雨師五首¶
迎神欣安　神之無象亦可思索維雲陰陰維風莫莫¶
　降止壇宇來顧芳馨侑以皷歌薦此明誠¶
升降欽安　珮玉璆如黼黻襜如承神不懈訖獲嘉虞¶
　聖皇命祀臣敢弗恭凡爾在位翼翼雍雍¶
<pb:KR2a0032_WYG_137-8a>¶
奠幣容安　崇崇壇堦靈既降止有嚴執奠承祀兹始¶
　明靈在天式顧庶察澤潤以時永拂荒札¶
酌獻亞終獻雍安　寅恭我神惟上之使俾成康年民¶
　傒休祉折爼既登㪺酒既盈匪薦是專配以明誠¶
送神欣安　牲爼告徹嘉樂休成卒事有嚴燕虞高靈¶
　蕃我民人育我稷黍萬有千祀承神之祜¶
紹興祭風師六首¶
迎神欣安　夫物絪緼神氣撓之誰歟其司維南之箕¶
　俶哉明庶我祀維時我心孔勞神其下來¶
<pb:KR2a0032_WYG_137-8b>¶
初獻升降盥洗欽安　神哉沛矣厥靈載揚揚靈如何¶
　剡剡皇皇我其承之䋲䋲齊莊往從欝人爰挾斯芳¶
奠幣容安　物之流形甚畏瘥癘八風平矣嘉生以遂¶
　絲縷之積有量斯幣惟夲之報匪物之貴¶
酌獻雍安　我求於神無臭無聲神之燕享惟時專精¶
　大磬在列槱燎在庭侑我桂酒娭其以聽¶
亞終獻　禮有三祀儀物視帝神臨消搖疇敢跛倚重¶
<pb:KR2a0032_WYG_137-9a>¶
　觴載申百味孔㫖神兮樂康答我以祉¶
送神(曲同迎神)　荃其止乎禗禗其容奄橫四海蹇莫之窮¶
　時不驟得禮焉有終荃其行乎余心&KR0885;&KR0885;¶
雨師雷神七首¶
迎神欣安　衆萬之託動之潤之昭格孔時維神之依¶
　洽然後先肆我肯顧是耶非耶紛其來下¶
初獻盥洗升降欽安　言言祠宮爰考我禮維西有罍¶
　維東有洗爰潔爰滌載薦其醴神在何斯匪遠具邇¶
奠幣容安　霈兮隱兮蹶其陰威相我有終胡寧不知¶
<pb:KR2a0032_WYG_137-9b>¶
　我幣有陳我邸斯珪豈惟有陳于以奠之¶
雨師位酌獻雍安　山川出雲裔裔而縷載霔載濛其¶
　德廼溥自古有年胡然莫祖無簡我觴無怠我爼¶
雷神位酌獻(曲同雨師)　瞻彼南山有虺其出維蟄之奮維¶
　癘之息眷焉顧饗在夏之日觴豆匪報皇忍忘德¶
亞終獻(曲同初獻)　作觧之德形聲一兮爰展獻侑酌則三¶
　兮我興有假云胡有私下土是冐庶其遠而¶
<pb:KR2a0032_WYG_137-10a>¶
送神(曲同迎神)　陰旄載旋皷車其鞭問神安歸冥然而天¶
　皇有正命祀事孔蠲其臨其歸億萬斯年¶
雍熙享先農六首(餘同祈榖)¶
降神靜安　先農播種九榖務滋靈壇致享良耜陳儀¶
　吉日惟亥運屬純熙樂之作矣神其格思¶
奠玉幣敷安　親耕展祀明靈來格九有駿奔百司庀¶
　職獻奠肅肅登降翼翼祈彼豐穰福流萬國¶
奉爼豐安　肅陳韶舞祗薦犧牲乃逆黄道以率躬耕¶
亞獻正安　祀惟古典食乃民天歆兹潔祀以應祈年¶
<pb:KR2a0032_WYG_137-10b>¶
終獻正安　式陳芳薦爰致䖍誠神其降鑒永福黎甿¶
送神靜安　明禋紺壇靈風肅然登歌已闋神馭將旋¶
　道光帝籍禮備公田鑒兹躬稼永錫豐年¶
明道親享先農十首¶
迎神靜安　稼政之夲民食惟天甫田兆嵗后稷其先¶
　靈壇既祀黛耜攸䖍乃聖能享億萬斯年¶
皇帝升降隆安　冕服在御壇壝有儀陟降左右天惟¶
<pb:KR2a0032_WYG_137-11a>¶
　顯思¶
奠玉幣嘉安　將躬黛耜先陟靈壇嘉玉量幣樂舉禮¶
　殫神既至止福亦和安千斯積詠萬國多歡¶
奉爼豐安　將迎景福乃薦嘉牲耤于千畝用此精誠¶
皇帝初獻禧安　雲罍已實玉爵有舟薦于靈籍佇乃¶
　神休¶
飲福禧安　神既至享福亦來酬申錫純嘏㫖酒維柔¶
　思文后稷貽我來牟子孫千億丕荷天休¶
退文舞進武舞正安　羽葆有奕文武交相周旋合度¶
<pb:KR2a0032_WYG_137-11b>¶
　福禄無疆¶
亞獻正安　豆籩雖薦黍稷非馨惠我豐嵗歆兹至誠¶
終獻正安　歆我嘉薦錫我蕃禧多黍多稌如京如坻¶
送神靜安　獻終豆徹禮備樂成祠容肅肅風馭冥冥¶
　三時務夲一墢躬耕人祗胥悅祉福是膺¶
景祐享先農五首¶
迎神凝安　在昔神農首兹播殖無有汚萊盡為稼穡¶
<pb:KR2a0032_WYG_137-12a>¶
　乃粒斯民實惟帝力嘉薦令芳佇瞻來格¶
升降同安　居德之厚厥祀攸陳土膏初脉農事先春¶
　鏗然金奏儼若華紳陟降于阼福禄惟神¶
奠幣明安　農為政夲食乃民天苾芬明祀薦蓘良田¶
　陳兹量幣望彼豐年茂介福祉來欽吉蠲¶
酌獻成安　農祥晨正平秩東作倬彼大田庤乃錢鎛¶
　酒醴盈尊金璆合樂期兹萬年充于六幕¶
送神凝安　務穡之夲恤祀惟馨神斯至止降福攸寧¶
　崇兹稼政合于禮經爼徹樂闋邈仰廻靈¶
<pb:KR2a0032_WYG_137-12b>¶
先蠶六首¶
迎神明安　生民之朔衣皮而羣惟聖有作被冒以文¶
　禮樂以成貴賤以分欲報之德金石諧均¶
升降翊安　掩抑笙簫鏗谹金石神來燕娭嘉我休德¶
　奉祀之臣洗心翊翊錫兹福禧以惠四國¶
奠幣娭安　皇天降物屢化若神聖實先識躬以敎民¶
　功被天下為萬世文幣以達志庶幾徹聞¶
<pb:KR2a0032_WYG_137-13a>¶
酌獻美安　夐哉聖神成功微妙廼衮廼裳以供郊廟¶
　百末㫖酒嘉觴自炤靈來燕響不嚬以笑¶
亞終獻惠安　神之徠駕蹌蹌紫壇熙燭夜光會竽瑟¶
　鳴球琅薦㫖酒雜蘭芳佑明德賜百祥¶
送神祥安　神之功兮四海所宗占五帝兮莫與比崇¶
　倐往來兮旌旗容容恭明祀兮萬世無窮¶
紹興享先農十一首¶
皇帝入内壝盥洗降安　大事在祀齊潔為先既盥而¶
　升奉以周旋下觀而化無敢不蠲惟神降格鑒厥精¶
<pb:KR2a0032_WYG_137-13b>¶
　䖍¶
迎神靜安　猗與田祖粒食之宗世世仰德青壇載崇¶
　時惟后稷躬稼同功作配並祀以詔無窮¶
神農后稷位奠幣嘉安　制為量幣厚意是將求之以¶
　類各因其方于以奠之精誠允彰神其享止惠我無¶
　疆¶
尚書奉爼豐安　柔毛剛鬛或剥或烹為爼孔碩登薦¶
<pb:KR2a0032_WYG_137-14a>¶
　厥誠¶
酌獻禧安　蠲滌醆斚巾帨而升挹彼注兹酒醴維清¶
　洋洋在上享于克誠神其孚佑以厚民生¶
文舞退武舞進正安　羽毛干戚張弛則殊進旅退旅¶
　匪棘匪舒¶
亞獻正安　顯相祀事濟濟鏘鏘舉斚酌醴神其允臧¶
終獻正安　殽核維旅酒醴維馨于再于三禮則有成¶
飲福禧安　幽明位異施報理同克恭明神降福乃豐¶
　我膺受之來燕來崇豈伊專享于彼三農¶
<pb:KR2a0032_WYG_137-14b>¶
徹豆歆安　莫重於祭非禮不成籩豆有踐爾殽既馨¶
　神具醉止薦以齊明賛徹孔時釐事斯成¶
送神靜安　神之來止風駛雲翔神之旋歸有迎有將¶
　歌以送之磬筦鏘鏘何以惠民豐年穰穰¶
親耕藉田七首¶
皇帝出大次乾安　勤勞稼穡必躬必親為藉千畆以¶
　敎導民帝出乎震時惟上春天顔咫尺望之如雲¶
<pb:KR2a0032_WYG_137-15a>¶
親耕　元辰既擇禮備樂成洪縻在手祗飾專精三推¶
　一墢端冕朱紘靡辭染屨以示黎甿¶
升壇　方壇屹立陛級而登玉色下照臨觀耦耕萬目¶
　咸覩如日之升成規成矩百禄是膺¶
公卿耕藉　羣公顯相奉事齋莊率時農夫舉耜載揚¶
　播厥百榖以佑我皇多黍多稌丕應農祥¶
郡官耕藉　畟畟良耜我田既臧土膏其動春日載揚¶
　執事有恪于此中邦農夫之慶棲畝餘糧¶
降壇　肇新帝藉率我農人三推終畆祗事咸均陟降¶
<pb:KR2a0032_WYG_137-15b>¶
　孔時粲然有文受天之祜多稼如雲¶
歸大次　敎民稼穡不令而行進退有度琚瑀鏘鳴言¶
　還熉幄禮則告成帝命率育明德惟馨¶
紹興祀先農攝事七首¶
迎神凝安　青陽開動土膏脉起日練吉亥為農祈祉¶
　典秩増峻儀物具美幄光熉黃庶幾戾止¶
初獻升殿同安(盥洗同)　率職咸涖禮容睟然澡身端意¶
<pb:KR2a0032_WYG_137-16a>¶
　陟降靡愆神心嘉虞享兹潔蠲敷錫純佑屢登豐年¶
奠幣明安　靈斿載臨見光陳贄有嚴篚實式將純意¶
　肹蠁既接禮行有次神兮安留歆我禋祀¶
神農位酌獻成安　耒耜之教帝寔開先致養垂利古¶
　今民天嘉薦報夲于以祈年誠格和應神娭福延¶
后稷位酌獻成安　有周應歴實起后稷相時神功率¶
　由稼穡振古稱祀先農並食阜我昌我時萬時億¶
亞終獻同安　㫖具百味酌備三疇貳觴既畢禮洽意¶
　周庶幾嘉享格神之幽相我穡事錫以有秋¶
<pb:KR2a0032_WYG_137-16b>¶
送神凝安　熙事成兮始終潔齊籩豆徹兮撙節靡垂¶
　靈有嘉兮降福孔皆飄然逝兮我心孔懐¶
祀先蠶六首¶
迎神明安　功被寰宇㒩蟲之靈有神司之以生以成¶
　典禮有初祀事講明孔葢翠旌降集于庭¶
初獻盥洗升殿翊安(降同)　靈脩戾止詔以毛血既盥而¶
　帨尊爵蠲潔金石諧宛登降有節宜顧宜享情文不¶
<pb:KR2a0032_WYG_137-17a>¶
　越¶
奠幣娛安　化日初長時當暮春蠶事方興惟后惟嬪¶
　絲纊御冬殘生濟人敢忘報夲篚幣是陳¶
酌獻美安　盛服承祀出自公桑衣不羽皮利及萬方¶
　百味㫖酒有飶其香神其歆止洋洋在傍¶
亞終獻惠安　日吉辰良禮備樂作精誠内孚爼豆交¶
　錯升歌清越侑此三爵黎民不寒幽顯同樂¶
送神祥安　神之來矣靈風肅然云胡不留歸旐有翩¶
　乃舉舊典嵗以告䖍降福我邦於萬斯年¶
<pb:KR2a0032_WYG_137-17b>¶
景德蜡祭百神三首¶
降神高安　百物蕃阜四方順成通其八蜡合乃嘉平¶
　㫖酒斯醇大庖孔盈萬靈來格威儀以成¶
奠玉幣酌獻嘉安　肅肅靈壇昭昭上天潔粢豐盛以¶
　享以䖍百神咸萃六樂斯縣介兹景福期於百年¶
送神高安　來顧來享禮成樂備靈馭翩翩雲行雨施¶
熙寧蜡祭十三首¶
<pb:KR2a0032_WYG_137-18a>¶
東西郊降神熙安　天錫康年四方順成乃通蜡祭索¶
　享于明金石四作羽旄翠旌神來燕娭澤被羣生¶
升降肅安　惟蜡有祭報神之功合聚萬物來享來宗¶
　承詔攝事不忘肅雍靈之格思福禄來崇¶
奠幣欽安　穰穰豐年繄侯休德帥承天和欽象古則¶
　嘉玉量幣奠容翼翼靈施暨民罔有終極¶
奉爼承安　禮崇明祀必先成民奉牲以告備腯其均¶
　炮炙芬芬爼豆莘莘錫之純嘏以佑斯人¶
酌獻懌安　秩秩禮文為壇四方嘉栗㫖酒百神廸嘗¶
<pb:KR2a0032_WYG_137-18b>¶
　敷與萬物既阜既昌伊樂厥福傳世無疆¶
亞終獻慶安　禮文備矣肅肅無譁金石諧節圭璧光¶
　華粢以告豐禮以告嘉錫兹福祉以澤幽遐¶
送神宣安　靈之來下擴景乘光靈之廻御景龍以驤¶
　鑒我休德降嘏産祥大田多稼以惠無疆¶
南北方迎神簡安　美若休德民和嵗豐稼穡雲施其¶
　積如墉惠我四國先嗇之功祭之百種來享來宗¶
<pb:KR2a0032_WYG_137-19a>¶
升降穆安　皇皇靈德經緯萬方承詔攝事陟降以莊¶
　高冠岌峩長佩鏘洋嘉承神貺令聞不忘¶
奠幣嘉安　於穆明祀莫如報功靈之利澤惠我無窮¶
　齋以滌志幣以達衷撫寧四極永錫登豐¶
酌獻禔安　英英禮文既備而全嚴嚴四郊屹屹紫壇¶
　百末㫖酒其馨若蘭何以畀民既夀而安¶
亞終獻曼安　林林生民含哺而嬉教之稼穡實神之¶
　為圖報厚德萬祀無期以假以享錫我繁禧¶
送神成安　嘉薦芳美靈來宴娭斿車結雲若風馬馳¶
<pb:KR2a0032_WYG_137-19b>¶
　既至而喜錫我蕃禧嘉承天貺曼壽無期¶
大觀蜡祭二首¶
東郊亞終獻慶安　震乗春陽仁司生殖錫我嵗豐襄¶
　我民力誰其尸之宗子先嗇億萬斯年懐神罔極¶
南郊升降穆安　穆如薰風敷舒文藻氣蒸消除豐于¶
　黍稻神之聽之鐘鼓咸考於萬斯年惟皇之報¶
紹興以後蜡祭四十二首¶
<pb:KR2a0032_WYG_137-20a>¶
東方百神降神熙安圜鍾為宮　玄冥凌厲嵗聿其周¶
　天地閉藏農且息休古為蜡禮伊耆肇脩爰薦飶香¶
　以迓飈斿¶
黃鍾為角　惟大明尊實首三辰功赫庶物光被廣輪¶
　嵗方索享咸秩羣神靈斿來下尸此明禋¶
太簇為徵　三時不害四方順成酬功報始以我齊明¶
　豳頌土皷樂此嘉平降祥幅員惠于凾生¶
姑洗為羽　日昱乎書容光必照肹蠁之交惟人所召¶
　有監在下視兹升燎肅若其承雲駢星曜¶
<pb:KR2a0032_WYG_137-20b>¶
初獻升降肅安　禮儀告具必儼容莊工歌屢奏聲和¶
　義章崇壇陟降濟濟蹌蹌靈光共仰嘉薦芬芳¶
大明位奠玉幣欽安　晨曦未融天宇澄穆有䖍秉誠¶
　將以幣玉如在左右罔不祗肅神兮安留錫以祉福¶
帝神農氏位奠幣(曲同大明)　農為政夲食乃民天神農氏¶
　作民始力田先嗇之配禮報則然有幣將之維以告¶
　䖍¶
<pb:KR2a0032_WYG_137-21a>¶
后稷氏位奠幣(曲同大明)　播種之功時惟后稷推以配天¶
　莫匪爾極崇侑清祀是為司嗇陳幣奠將永祚王國¶
奉爼承安　享以精禋馨非稷黍工祝致告孔碩為爼¶
　執事駿奔繩繩具舉神之嘉虞介福是與¶
大明位酌獻擇安　肇禋備祀敎民美報時和嵗豐奉¶
　醴以告惟照臨功等於載燾酌獻云初明神所勞¶
神農位酌獻(曲同大明)　惟酒欣欣惟神冥冥是顧是享來¶
　燕來寧耒耜之利神所肇興萬世永頼無斁其承¶
后稷位酌獻(曲同大明)　釋之蒸之為酒為醴推夲所由於¶
<pb:KR2a0032_WYG_137-21b>¶
　焉洽禮周邦開基邰家是啓獻兹嘉觴拜下首稽¶
亞終獻慶安　申以貳觴百味且㫖禮告三終神具醉¶
　止旌容騎㳫揚光紛委降福穰穰被大豐美¶
送神宣安　禮樂既成神保聿歸言歸何所地紀天維¶
　豈惟屢豐嗣嵗所祈億萬斯年神來燕娭¶
西方百神降神熙安圜鍾為宮　玄冬肇祀始于伊耆¶
　嵗事聿成庸答蕃釐眷言西顧匪神司之歸功爾神¶
<pb:KR2a0032_WYG_137-22a>¶
　翩其下來¶
黄鍾為角　魄生自西照望太陽下暨諸神貺施萬方¶
　節適風雨富我囷箱恭承嘉祀惟以廸嘗¶
太簇為徵　神罔小大奠方兹土祭列坊墉禮迨猫虎¶
　有功斯民祀乃其所非稷馨香厥福周溥¶
姑洗為羽　豐年穰穰美芳職職籩豆方圓其儀孔碩¶
　風馬在御雲車載飭來顧來享維娭休德¶
初獻升降肅安　盥獻恭莊燎煙芬酷載陟載降禮容¶
　可度欽惟爾神上下肅肅成我稷黍鑒此牲玉¶
<pb:KR2a0032_WYG_137-22b>¶
夜明位奠玉幣欽安　穆穆太隂禮嚴姊事璧玉華光¶
　推以裒對十二周天嵗乃有終盡我備物莫報元功¶
神農位奠幣(曲同夜明)　耒耜肇興自神農氏稼穡滋殖為¶
　農者始作配明祀奠以告䖍萬世佃漁帝功卓然¶
后稷位奠安(曲同夜明)　明明周祖惟民之恤播種為教下¶
　民廼粒曽是索饗而匪先公萬物難報阡陌之功¶
奉爼承安　時和嵗登物亡疾瘯實爼間膏報神之福¶
<pb:KR2a0032_WYG_137-23a>¶
　匪神福之曷成且豐肥腯咸有惟神之功¶
夜明位酌獻擇安　除壇西郊坎其擊鼓百靈至止結¶
　璘作主秬鬯湛淡玉斚觩䚧是謂嘉德神其安留¶
神農位酌獻(曲同夜明)　蕩蕩鴻明稱秩群祀配以昔帝式¶
　重農事潔我圭瓉黄流在中靈其鑒兹肹蠁豐融¶
后稷位酌獻(曲同夜明)　嵗十二月祀有常典登列司嗇言¶
　反其夲酌彼㤗尊百末蘭生承神嘉虞繄此德馨¶
亞終獻慶安　歌磬臚驩膋蕭激香飈御奄留申以貳¶
　觴相與震澹告靈其醉庶幾聽之成我熙事¶
<pb:KR2a0032_WYG_137-23b>¶
送神宣安　禮備樂成澹然將歸其留消搖象輿已轙¶
　偃蹇欲驤羽毛紛委忽乘杳冥遺此福祉¶
南方百神迎神簡安　維物之精散乎太空維索之饗¶
　合聚而同廼擊土皷于嵗之終格彼幽矣肹蠁其通¶
初獻盥洗升降穆安　有帨其新有匜其潔言念清祀¶
　弗簡弗䙝誠意既交品物斯列是用告䖍靡神不說¶
奠幣吉安　百室機杼衣褐具宜民以卒嵗神實惠之¶
<pb:KR2a0032_WYG_137-24a>¶
　言舉祀典答神之釐有篚斯陳振古如兹¶
神農位酌獻穆安　肇降生民有不粒食維時神農廼¶
　為先嗇爾耒爾耜云誰之因酌以汚尊我思古人¶
后稷位酌獻穆安　維后之功配天其大祀而稷之萬¶
　世如在黄冠野服駿奔皇皇自古有年神其降康¶
亞終獻曼安　豐年孔多百禮以洽匪極神歡何以昭¶
　答載酌之酒用申其勤神具醉止與物交欣¶
送神成安　卒爵樂闋禮儀告備神保聿歸敢以辭致¶
　順成之方其蜡乃通自今以始八方攸同¶
<pb:KR2a0032_WYG_137-24b>¶
北方百神迎神簡安　蕩蕩閫决氣清泬寥彷彿象輿¶
　麗于穹霄蹇其來下肅然風飄神乎安留於焉消搖¶
初獻盥洗升降穆安　齊誠揭䖍敬恭祀事維儼之容¶
　維潔之器雍雍樂成肅肅禮備神其燕娭錫祉庶類¶
奠幣吉安(配位同)　神宅于幽沈沈至和塞明考我¶
　德音神聽静嘉儼乎若臨幣以薦誠敢有弗欽¶
神農氏位酌獻禔安　先嗇之功神實稱首以耜以耒¶
<pb:KR2a0032_WYG_137-25a>¶
　俶載南畆列籍皇墳億世是守何以為報爰潔兹酒¶
后稷氏位酌獻禔安　煌煌后稷實配于天司穡作稼¶
　民以有年匪神之私嵗以醴告酌彼㤗尊于德之報¶
亞終獻曼安　蘭生百末申以貳觴神具醉止爛其容¶
　光遺我豐年萬億及秭俾民驩康以洽百禮¶
送神成安　靈之來兮蚪龍㳫㳫下土光景憑陵閶闔¶
　靈之旋兮羽衛委蛇偃蹇高驤遺此蕃釐¶
景祐祭文宣王廟六首¶
迎神凝安　大哉至聖文敎之宗紀綱王化丕變民風¶
<pb:KR2a0032_WYG_137-25b>¶
　常祀有秩備物有容神其格思是仰是崇¶
初獻升降同安　右文興化憲古師今明祀有典吉日¶
　惟丁豐犧在爼雅奏來庭周旋陟降福祉是膺¶
奠幣明安　一王垂法千古作程有儀可仰無德而名¶
　齊以滌志幣以達誠禮容合度黍稷非馨¶
酌獻成安　自天生聖垂範百王恪恭明祀陟降上庠¶
　酌彼醇㫖薦此令芳三獻成禮率由舊章¶
<pb:KR2a0032_WYG_137-26a>¶
飲福綏安　犧象在前豆籩在列以享以薦既芬既潔¶
　禮成樂備人和神悅祭則受福率遵無越¶
兖國公配位酌獻成安(哲宗朝増此一曲)　無疆之祀配侑可¶
　宗事舉以類與享其從嘉栗㫖酒登薦惟恭降此遐¶
　福令儀肅雍¶
送神凝安　肅肅庠序祀事惟明大哉宣父將聖多能¶
　歆馨肹蠁廻馭凌兢祭容斯畢百福是膺¶
大觀三年釋奠六首¶
迎神凝安　仰之彌高鑚之彌堅於昭斯文被于萬年¶
<pb:KR2a0032_WYG_137-26b>¶
　峩峩膠庠神其來止思報無窮敢忘于始¶
升降同安　生民以來道莫與京温良恭儉惟神惟明¶
　我潔尊罍陳兹芹藻言升言旋式崇斯教¶
奠幣明安　於論鼓鐘于兹西雍粢盛肥碩有顯其容¶
　其容洋洋咸瞻像設幣以達誠歆我明潔¶
酌獻成安　道德淵源斯文之宗功名糠粃素王之風¶
　碩兮斯牲芬兮斯酒綏我無疆與天為乆¶
<pb:KR2a0032_WYG_137-27a>¶
配位酌獻成安　儼然冠纓崇然朝庭百王承祀涓辰¶
　惟丁于牲于醑其從予享與聖為徒其德不爽¶
送神凝安　肅莊紳緌吉蠲牲犧於皇明祀薦登惟時¶
　神之來兮肹蠁之隨神之去兮休嘉之貽¶
大晟府擬撰釋奠十四首¶
迎神凝安黄鍾為宮　大哉宣聖道德尊崇維持王化¶
　斯民是宗典祀有常精純並隆神其來格於昭盛容¶
大呂為角　生而知之有教無私成均之祀威儀孔時¶
　維兹初丁潔我盛粢永適其道萬世之師¶
<pb:KR2a0032_WYG_137-27b>¶
太簇為徵　巍巍堂堂其道如天清明之象應物而然¶
　時維上丁備物薦誠維新禮典樂諧中聲¶
應鍾為羽　聖王生知闡廼儒規詩書文教萬世昭垂¶
　良日惟丁靈承不爽揭此精䖍神其來享¶
初獻盥洗同安　右文興化憲古師今明祀有典吉日¶
　惟丁豐犧在爼雅奏在庭周旋陟降福祉是膺¶
升殿同安　誕興斯文經天緯地功加于民寔千萬世¶
<pb:KR2a0032_WYG_137-28a>¶
　笙鏞和鳴粢盛豐備肅肅降登歆兹秩祀¶
奠幣明安　自生民來誰底其盛惟王神明度越前聖¶
　粢幣具成禮容斯稱黍稷非馨惟神之聽¶
奉爼豐安　道同乎天人倫之至有饗無窮其興萬世¶
　既潔斯牲粢明醑㫖不懈以忱神之來暨¶
文宣王位酌獻成安　大哉聖王實天生德作樂以崇¶
　時祀無斁清酤惟馨嘉牲孔碩薦羞神明庶幾昭格¶
兖國公位酌獻成安　庶㡬屢空淵源深矣亞聖宣猷¶
　百世宜祀吉蠲斯辰昭陳尊簋㫖酒欣欣神其來止¶
<pb:KR2a0032_WYG_137-28b>¶
鄒國公位酌獻成安　道之由興於皇宣聖惟公之傳¶
　人知趨正與享在堂情文寔稱萬年承休假哉天命¶
亞終獻用文安　百王宗師生民物軌瞻之洋洋神其¶
　寧止酌彼金罍惟清且㫖登獻惟三於噫成禮¶
徹豆娭安　犧象在前豆籩在列以饗以薦既芬既潔¶
　禮成樂備人和神悅祭則受福率遵無越¶
送神凝安　有嚴學宮四方來宗恪恭祀事威儀雍雍¶
<pb:KR2a0032_WYG_137-29a>¶
　歆兹惟馨飈馭旋復明禋斯畢咸膺百福¶
景祐釋奠武成王六首¶
迎神凝安　維師尚父賜履分封靈神峻宻祀事寅恭¶
　蕭薌祇薦飈馭排空如幾如式福禄來崇¶
太尉升降同安　上公攝事衮服斯皇禮容濟濟佩響¶
　鏘鏘靈斿惚恍嘉薦令芳神具醉止降福穰穰¶
奠幣明安　四嶽之裔涼彼武王發揚蹈厲周室用昌¶
　追封廟食簡冊増芳升幣以奠磬筦鏘鏘¶
酌獻成安　獵渭之陽理㝠嘉應非龍非虎聿求元聖¶
<pb:KR2a0032_WYG_137-29b>¶
　平易近民五月報政祀典之崇於斯為盛¶
飲福綏安　神機經武隆周之㝢表海分封邁燕超魯¶
　耽耽廟貌爼豆有序薦福邦家維師尚父¶
送神迎安　聖朝稽古崇兹武經禮交樂舉于神之庭¶
　嘉栗㫖酒既饗芳馨永嚴列象劔舄簪纓¶
熙寧祀武成王一首¶
初獻升降同安　武德洸洸日靖四方百王所祀休有¶
<pb:KR2a0032_WYG_137-30a>¶
　烈光命官攝事佩玉鏘鏘思皇多祜以惠無疆¶
大觀祀武成王一首¶
酌獻成安　涼彼周王君臣相遇終謀其成諸侯來許¶
　洋洋神靈尊載酒醑新聲為侑笙簫備舉¶
紹興釋奠武成王七首¶
迎神凝安姑洗為宮　於赫烈武光昭古今載嚴祀事¶
　敕備惟欽既潔其牲既諧其音神之格思來顧來歆¶
初獻升殿同安　肅肅廟中有嚴階墄匪棘匪徐進退¶
　可則冕服是儀環珮有節神之鑒觀率履不越¶
<pb:KR2a0032_WYG_137-30b>¶
奠幣明安　祀率舊典禮崇駿功齊明衷正肹蠁豐融¶
　量幣肅備周旋鞠躬神其昭受幽贊無窮¶
正位酌獻成安　赫赫尚父時維鷹揚神潜韜略襟抱¶
　帝王談笑致主竹帛流芳國有嚴祀載稽典常¶
留侯位酌獻　眷彼留侯奇籌賛漢依乘風雲勒成功¶
　旦克配明禋儀刑有煥英氣如生來格來衎¶
亞終獻正安　道助文德言為世師功名不泯祀事無¶
<pb:KR2a0032_WYG_137-31a>¶
　遺㫖酒惟馨具醉在兹有嘉累獻神其燕娭¶
送神　日惟上戊神顧精純禮備三獻樂成七均奄留¶
　洋洋流福無垠言還恍惚空想如存¶
紹興祀祚德廟八首¶
迎神凝安姑洗為宮　匿孤立後惟義惟忠昔者神考¶
　追録乃功祀典載加進爵錫公神兮降格尚鑒褒崇¶
初獻升降同安　廟宇更新輪奐豐敞神靈如在英姿¶
　颯爽執事進趨降升俯仰威儀翼翼䖍祈歆饗¶
奠幣明安　牲薦碩大幣致精純聿升祀事兹用兼陳¶
<pb:KR2a0032_WYG_137-31b>¶
　箱篚既實奠獻惟寅饗我至意福禄來成¶
疆濟公位酌獻成安　以身託孤實惟死友撫嫗長之¶
　若父若母潜授于韓克興厥後崇朝以獻德施報厚¶
英略公位酌獻成安　立孤固難死亦匪易義輕一身¶
　開先趙嗣肅穆廟貌烈有餘氣式旋嘉薦昭哉祀事¶
啓佑公位酌獻成安　於皇時宋永祚有基始繄覆䕶¶
　扶而立之敢忘昭答牲分酒釃靈其燕饗益相夲支¶
<pb:KR2a0032_WYG_137-32a>¶
亞終獻用正安　靈宇神安且翔三哲鼎峙中薦¶
　嘉觴凛若義氣千載彌光猗其祐之錫羡無疆¶
送神凝安　禮樂云備畢觴爾神翊翊音送轙輿若聞¶
　駕言歸兮靈斿結雲祚我千億介福來臻¶
司中司命五首¶
迎神欣安　冠峩峩兮服章㽔㽔靈來下兮進止委蛇¶
　我涓我壇我潔我爼降輿郤旌於兹享御¶
升降欽安　紳緌舒舒佩環鏗鏗陟降上下壇燎光明¶
　有盥于罍有帨于巾不吳不敖庶以安神¶
<pb:KR2a0032_WYG_137-32b>¶
奠幣容安　我誠既潔我豆既豐神來降期有儼其容¶
　薦此嘉幣肅肅雍雍何以侑之於樂鼓鍾¶
酌獻雍安　酌兹㫖酒既盈且芬式用來歆衎衎熏熏¶
　何以寧神薦有嘉籩何以錫民曰惟豐年¶
送神欣安　雲兮飄飄風兮稜稜飈馭反空杲日來昇¶
　歸斾揚揚衆樂鏘鏘我神式懽惠我嘉祥¶
五龍六首¶
<pb:KR2a0032_WYG_137-33a>¶
迎神禧安　神之智兮躍漢潛幽欲豢擾兮無董與劉¶
　陳金石兮佐侑牢羞庶燕享兮澤應民求¶
升降雅安　靈之至兮逸駕騰驤噓雲吸氣承祀日光¶
　展詩鳴律肅莊琳琅何以膺神貺惠無疆¶
奠幣文安　維靈德兮變化不常沛天澤兮周流八荒¶
　奠嘉幣兮肅雍不忘永佑民兮錫以豐穰¶
酌獻愷安　練吉日兮進神之堂牲既陳兮粢盛既香¶
　奠桂酒兮容與嘉觴靈安留兮錫我福祥¶
亞終獻嘉安　明明天子禮文咸秩矧神之功横被九¶
<pb:KR2a0032_WYG_137-33b>¶
　域雲施稱民物産滋殖嘉承惠和罔有終極¶
送神登安　靈之來下以雨先驅靈之旋馭五雲結車¶
　操環應夏發匣端虞眞人在御來獻珍符¶
　宋史巻一百三十七¶
