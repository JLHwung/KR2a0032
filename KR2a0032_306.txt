# -*- mode: mandoku-view -*-
#+TITLE: 宋史
#+DATE: 2018-03-31 09:03:28.762399
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷三百六
<pb:KR2a0032_WYG_306-1a>¶
欽定四庫全書¶
　宋史巻三百六¶
元中書右丞相總裁托克托等修¶
¶
　列傳第六十五¶
¶
謝泌　　孫何(弟僅)朱台符　　戚綸¶
¶
¶
張去華(子師徳)　　樂黄目　　柴成務¶
¶
謝泌字宗源歙州歙人自言晉太傅安二十七世孫少¶
好學有志操賈黄中知宣州一見竒之太平興國五年¶
進士解褐大理評事知清川縣徙彰明遷著作佐郎端¶
<pb:KR2a0032_WYG_306-1b>¶
拱初為殿中丞獻所著文十篇古今類要三十巻召試¶
中書以直史舘賜緋時言事者衆詔閤門非渉僥望乃¶
許受之繇是言路稍壅泌抗䟽陳其不可且言邊鄙有¶
事民政未乂狂夫之言聖人擇焉茍詰而拒之四聰之¶
明將有所蔽願采其可者拒其不可者庶顒顒之情得¶
以上逹復言國家圖書多失次序唐景龍中嘗分經史¶
子集為四庫命薛稷沈佺期武平一馬懐素分掌望遵¶
<pb:KR2a0032_WYG_306-2a>¶
復故事遂令直舘分典四部以泌知集庫改左正言使¶
嶺南採訪淳化二年久旱復上言時政得失時王禹偁¶
上言請自今庶官候謁宰相並須朝罷於政事堂樞密¶
使預坐接見將以杜私請詔從之泌上言曰伏覩明詔¶
不許宰相樞密使見賓客是疑大臣以私也書曰任賢¶
勿貳去邪勿疑張説謂姚元崇曰外則踈而接物内則¶
謹以事君此真大臣之體今天下至廣萬機至繁陛下¶
以聰明寄於輔臣自非接下何以悉知外事若令都堂¶
候見則庶官請見咨事略無解衣之暇今陛下囊括宇¶
<pb:KR2a0032_WYG_306-2b>¶
宙總攬英豪朝廷無巧言之士方靣無姑息之臣奈何¶
疑執政為衰世之事乎王禹偁昧於大體妄有陳述太¶
宗覽奏即追還前詔仍以泌所上表送史館會修正殿¶
頗施采繪泌復上疏亟命代以丹堊且嘉其忠藎拜左¶
司諫賜金紫錢三十萬一日得對便殿太宗稱其任直¶
敢言泌奏曰陛下從諫如流故臣得以竭誠昔唐季孟¶
昌圖者朝疏諫而夕去位鑒於前代取亂宜矣太宗動¶
<pb:KR2a0032_WYG_306-3a>¶
色久之時羣臣升殿言事者既可其奏得專逹於有司¶
頗容巧妄泌請自今凡政事送中書機事送樞密金榖¶
送三司覆奏而行從之俄判三司鹽鐵勾院奉詔解送¶
國學舉人黜落既多羣聚喧詬懐甓以伺泌出泌知之¶
潛由他塗入史館數宿不敢出請對自陳太宗問何官¶
騶導嚴肅都人畏避有以臺雜對者即授泌虞部員外¶
郎兼侍御史知雜事上元觀燈泌特預召自是為例轉¶
金部員外郎充鹽鐵副使頃之魏羽為使即泌之外舅¶
以親嫌改度支副使因郊祀條上軍士賞給之數太宗¶
<pb:KR2a0032_WYG_306-3b>¶
曰朕惜金帛止備賞賜爾泌因曰唐徳宗朱泚之亂後¶
唐莊宗馬射之禍皆賞軍不豐之致今陛下薄於躬御¶
賞賜特優實歴代之所難也俄與王沔同磨勘京朝官¶
太宗孜孜為治每御長春殿視事罷復即崇政殿臨决¶
日旰未進御膳泌言請自今長春罷政既膳後御便坐¶
不報俄知三班通進銀臺司出知湖州再遷主客郎中¶
知虢州真宗初邊人屢寇泌上疏曰臣竊惟聖心所切¶
<pb:KR2a0032_WYG_306-4a>¶
者欲天下朝夕太平爾雍熙末趙普録唐姚崇太平十¶
事以獻未㡬普復相時稱致治之策無出於此尋普病¶
又遼騎擾邊因循未行今北邊謐寧繼遷請命則可行¶
於今日矣臣以為先朝未盡行者俟陛下爾陛下自臨¶
大寳邊不加兵西北肅然民安嵗登則太平之象復何¶
逺哉至於省不急之務削煩苛之政抑奔競來直言斯¶
皆致太平之術又豈讓唐開元之治也議者或謂方今¶
用兵異於開元且開元邊戎孔熾明皇卒與之和至如¶
漢髙祖亦然此皆屈巳以寧天下豈以輕大國而競小¶
<pb:KR2a0032_WYG_306-4b>¶
忿乎請以近事言徃嵗討交阯三師一動南方㡬揺先¶
皇以為得之無用棄之實便及授官為藩屏則至今竄¶
伏石晉之末耻講和契丹遂致天下横流豈得為强或¶
者有言敵所嗜者禽色所貪者財利餘無他智計先朝¶
平晉之後若不舉兵臨之但與財帛則幽薊不日納土¶
矣察此乃知其情古猶今也漢祖明皇所用之計正可¶
以餌其心矣臣伏覩近詔以不逞之徒所陳述皆閭閻¶
<pb:KR2a0032_WYG_306-5a>¶
事臣聞古先哲王詢于芻蕘察於邇言者葢慮視聼之¶
蔽故採此以逹物情亦罕行其事也先朝有侯莫陳利¶
用陳廷山鄭昌嗣趙贊之徒喋喋利口頼先帝聖聰尋¶
翦除之然為患巳深矣臣又聞輔時佐主建萬世之基¶
立不拔之策者必倚老成之人至如成康刑措由任周¶
召文景清静不易蕭曹明皇太平亦資姚宋夫精練國¶
政酌斟王度未聞市井之胥走之吏可當其任也惟¶
陛下察徃古用賢致治之道則賢者亦必盡忠竭力以¶
輔成太平之治矣咸平二年徙知同州代還知鼓司登¶
<pb:KR2a0032_WYG_306-5b>¶
聞院五年與陳恕同知貢舉復知通進銀臺司加刑部¶
出為兩浙轉運使近制文武官告老皆遷秩令録授朝¶
官並給半俸泌言請自今七十以上求退者許致仕因¶
疾及歴任犯贓者聼從便詔可徙知福州代還民懐其¶
愛刻石以紀去思轉兵部郎中復知審官院直昭文館¶
知荆南府改襄州遷太常少卿右諫議大夫判吏部銓¶
大中祥符五年卒年六十三泌性端直然好方外之學¶
<pb:KR2a0032_WYG_306-6a>¶
疾革服道士服端坐死帝聞而歎異遣使臨問恤賜録¶
其子衍為太常寺奉禮郎&KR0247;將作監主簿衍為太子中¶
舍¶
孫何字漢公蔡州汝陽人祖鎰唐末秦宗權據州强以¶
賓佐起之鎰偽疾不應還家以講授為業父庸字鼎臣¶
顯徳中獻贊聖策九篇引唐貞觀所行事以魏元成自¶
况得對言曰武不可黷歛不可厚奢不可放欲不可極¶
世宗竒其言命中書試補開封兵曹掾建隆初為河南¶
簿大平興國六年鴻臚少卿劉章薦其材改左贊善大¶
<pb:KR2a0032_WYG_306-6b>¶
夫歴殿中丞知龍州而卒何十嵗識音韻十五能屬文¶
篤學嗜古為文必本經義在貢籍中甚有聲與丁謂齊¶
名友善時軰號為孫丁王禹偁尤雅重之嘗作兩晉名¶
臣贊宋詩二十篇春秋意尊儒教儀聞於時淳化三年¶
舉進士開封府禮部俱首薦及第又得甲科解褐將作¶
監丞通判陳州召入直史館賜緋遷秘書丞京西轉運¶
副使歴右正言改右司諫真宗初何獻五議其一請擇¶
<pb:KR2a0032_WYG_306-7a>¶
儒臣有方略者統兵其二請世禄之家肄業太學寒雋¶
之士州郡推薦而禁投贄自媒者其三請復制舉其四¶
請行鄉飲酒禮其五請以能授官勿以恩慶例遷上覽¶
而善之咸平二年舉入閤故事何次當待制獻疏曰六¶
卿分職邦家之大柄也有吏部辨考績而育人材有兵¶
部簡車徒而治戎備有戸部正版圖而阜貨財有刑部¶
謹紀律而誅暴强有禮部祀神祗而選賢俊有工部繕¶
宫室而脩隄防六職舉而天下之事備矣故周之會府¶
漢之尚書立庶政之根本提百司之綱紀令僕率其屬¶
<pb:KR2a0032_WYG_306-7b>¶
丞郎分其行二十四司粲焉星拱郎中員外判其曹主¶
事令史承其事四海九州之大若網在綱唐之盛時亦¶
不聞别分利權剏使額而軍須取足及元宗侈心既萌¶
召發既廣租調不充於是蕭景楊釗始以地官判度支¶
而宇文融為租調地稅使始開利孔以搆禍階至于肅¶
代則有司之職盡廢而言利之臣攘臂於其間矣於是¶
叛亂相仍經費不充廹於軍期切於國計用救當時之¶
<pb:KR2a0032_WYG_306-8a>¶
急卒以權宜裁之五代短促曾莫是思今國家三聖相¶
承五兵不試太平之業&KR0183;統立制在此時也所宜三部¶
使額還之六卿慎擇戸部尚書一人專掌鹽鐵使事俾¶
金部郎中員外郎判之又擇本行侍郎二人分掌度支¶
户部使事各以本曹郎中員外郎分判之則三使洎判¶
官雖省猶不省也仍命左右司郎中員外總知帳目分¶
勾稽違職守有常䂓程既定則進無掊克之慮退有詳¶
練之名周官唐式可以復矣兹事非艱在陛下行之爾¶
是冬從幸大名詔訪邊事何疏曰陛下嗣位以來訓師¶
<pb:KR2a0032_WYG_306-8b>¶
擇將可謂至多以髙祖之大度兼蕭王之赤心神武冠¶
於百王精兵倍於前代分閫仗龯者固當以身先士卒¶
為心賊遺君父為耻而列城相望堅壁自全手握强兵¶
坐違成筭遂使腥羶得計蛇豕肆行焚刼我郡縣係累¶
我黎庶陛下攄人神之忿怒憫河朔之生靈爰御六師¶
親幸澶魏天聲一振敵騎四逃雖鎮定道路巳通而徳¶
棣烽塵未息此殆將帥或未得人邊奏或有壅閼鄰境¶
<pb:KR2a0032_WYG_306-9a>¶
不相救援糗粮須俟轉輸之所致也將帥者何或恃勇¶
無謀或忌功玩寇但全城堡不䘏人民邊奏者何䕶塞¶
之臣固禄守位城池焚刼不以實聞老幼殺傷託言他¶
盗不救援者何縁邊州縣城壘參錯如輔車唇齒之相¶
依若頭目手足之相衛託稱兵少不出或待奏可乃行¶
俟輦輸者何敵騎往還猋馳鳥逝贏粮景從萬兩方行¶
迨乎我來寇巳遁去此四者當今急務擇將帥則莫若¶
文武之内㕘用謀臣防壅閼則莫若凡奏邊防陛見庭¶
問合救援則莫若督以軍令聼其便宜運糗糧則莫若¶
<pb:KR2a0032_WYG_306-9b>¶
輕齎疾驅角彼趫㨗今大駕既駐鄴下契丹終不敢萌¶
心南牧所慮荐食者惟東北無備之城繕完周防不可¶
不慎且蜂䘍有毒豺狼無厭今契丹西畏大兵北無歸¶
路獸窮則&KR0366;物不可輕餘孽尚或稽誅奔突亦宜預備¶
大河津濟處處有之亦望量屯禁兵扼其要害則請和¶
之使不日可待真宗覽而嘉之及傅潛逗撓無功何又¶
請斬潛以狥俄權戸部判官出為京東轉運副使又獻¶
<pb:KR2a0032_WYG_306-10a>¶
疏請擇州縣守宰省三司冗員遴選法官增秩益奉未¶
㡬徙兩浙轉運使加起居舍人景徳初代還判太常禮¶
院俄與晁逈陳堯咨並命知制誥賜金紫掌三班院何¶
先以被疾勉强親職一日奏事上前墜奏牘於地俯而¶
取之復墜笏有司劾以失儀詔釋之何慚上章求改少¶
卿監分司西京養疾上不許第賜告遣醫診視醫勉其¶
然艾何答曰死生有命卒不聼是冬卒年四十四上在¶
澶淵聞之憫惜録其子言為大理評事何樂名教勤接¶
士類後進之有詞藝者必為稱揚然性褊急不能容物¶
<pb:KR2a0032_WYG_306-10b>¶
在浙右專務峻刻州郡病焉好學著駮史通十餘篇有¶
集四十巻弟僅¶
僅字鄰㡬少勤學與何俱有名于時咸平元年進士甲¶
科兄弟連冠貢籍時人榮之解褐舒州團練推官會詔¶
舉賢良方正之士趙安仁以僅名聞策入第四等擢光¶
禄寺丞直集賢院俄知浚儀縣景徳初拜太子中允開¶
封府推官賜緋北邊請盟遣使交聘僅首為國母生辰¶
<pb:KR2a0032_WYG_306-11a>¶
使改本府判官遷右正言知制誥賜金紫同知審官院¶
是冬永興孫全照求代真宗思擇循良任之御書邊肅¶
洎僅二名示宰相或言僅嘗倅京府諳民政乃命知永¶
興軍府僅純厚長者為政頗寛嘗詔戒焉大中祥符元¶
年加比部員外郎代還知審刑院頃之拜右諫議大夫¶
集賢院學士權知開封府改左諫議大夫出知河中府¶
歸朝復領審刑院久次進給事中天禧元年正月卒年¶
四十九録其子大理評事和為衛尉寺丞僅性端慤中¶
立無競篤於儒學士大夫推其履尚有集五十巻僅弟¶
<pb:KR2a0032_WYG_306-11b>¶
侑亦登進士第至殿中丞¶
朱台符字拱正眉州眉山人父賦舉拔萃歴度支判官¶
卒于殿中丞台符少聰頴十嵗能屬辭嘗作黄山樓記¶
士友稱之及長善詞賦時太宗廷試貢士多擢敏速者¶
台符與同軰課試以尺晷成一賦淳化三年進士登甲¶
科解褐將作監丞通判青州召入直史館賜緋魚再遷¶
秘書丞知浚儀縣咸平元年與楊礪李若拙梁顥同知¶
<pb:KR2a0032_WYG_306-12a>¶
貢舉俄以京府舊僚擢太常博士出為京西轉運副使¶
時北邊為梗台符上言曰臣聞蠻夷猾夏帝典所載商¶
周而下數為邊害或振旅薄伐或和親脩好歴代經營¶
斯為良策至於秦築長城而黔首叛漢絶大漠而海内¶
虛逞志一時貽笑萬代此商鑒不逺也頃者晉氏失御¶
中原亂離太祖深鑒往古酌取中道與民休息遣使往¶
來二十年間罕聞入寇大省戍邊之卒不興出塞之兵¶
關防寧謐府庫充溢信深得制禦之道也幽薊之地實¶
維我疆尚隔混同所宜開拓太宗平晉之後因其兵勢¶
<pb:KR2a0032_WYG_306-12b>¶
將遂取之人雖協謀天未厭亂螳斧拒轍用稽靈誅重¶
興弔伐之師又作遷延之役自茲厥後大肆兇鋒殺略¶
軍民攻拔城砦長驅深入莫可禁止當是時也以河為¶
塞而趙魏之間㡬非國家所有既阻歡盟乃為備禦屯¶
士馬益將帥芻粟之飛輓金帛之委輸贍給賞賜不可¶
勝數繇是國家之食貨匱於河朔矣陛下自天受命與¶
物更始繼遷受節黎桓加爵咸命使者鎮撫其邦惟彼¶
<pb:KR2a0032_WYG_306-13a>¶
契丹未加渥澤非所以柔逺能邇昭王道之無偏也今¶
祥禫將終中外引頸觀聼徳音臣愚以為宜於此時赦¶
契丹罪擇文武才略習知邊境辨説之士為一介使以¶
嗣位服除脩好鄰國往告諭之彼十年以來不復犯塞¶
以臣計之力有不足志欲歸嚮而未得其間也今若垂¶
天覆之仁假來王之便必歡悅慕義遣使朝貢因與之¶
盡捐前惡復尋舊盟利以貨財許以關市如太祖故事¶
使之懐恩畏威則兩國既和無北顧之憂可以專力西¶
鄙繼遷自當革心而束手矣是一舉而兩得也台符又¶
<pb:KR2a0032_WYG_306-13b>¶
自請往使時論韙之咸平二年春旱詔求直言台符上¶
疏請重農積榖任將選兵慎擇守令考課黜陟輕徭節¶
用均賦慎刑責任大臣與圖治道奏入優詔褒答入為¶
鹽鐵判官改判戸部勾院拜工部員外郎換度支判官¶
景徳初鄭文寳為陜西轉運或言其張皇生事徙台符¶
代之仍賜金紫台符俊爽好謀然頗以刻碎為舉職與¶
楊覃聯事覃頗欲因仍舊貫台符則更革煩擾議事違¶
<pb:KR2a0032_WYG_306-14a>¶
戾交相掎奏以不協聞命御史視其狀九月徙台符知¶
郢州覃知徐州三年召還會執政有不喜者復出知洪¶
州卒於舟次年四十二賜其子公佐同學究出身賵錢¶
二十萬台符好學敏於屬辭喜延譽後進有集三十巻¶
公佐及台符弟昌符大中祥符中舉進士廷試並得第¶
五人初昌符登科宰相言昌符即台符弟上因言台符¶
有文學及著述可採甚嗟悼之公佐卒又以次子夀隆¶
試將作監主簿昌符為屯田員外郎¶
戚綸字仲言應天楚邱人父同文字文約自有傳綸少¶
<pb:KR2a0032_WYG_306-14b>¶
與兄維以文行知名篤於古學喜談名教太平興國八¶
年舉進士解褐沂水主簿按版籍得逋戸脫口漏租者¶
甚衆徙知大和縣同文卒於隨州綸徒歩奔訃千里餘¶
俄詔起復蒞職就加大理評事江外民險悍多搆訟為¶
諭民詩五十篇因時俗耳目之事以申䂓誨老幼多傳¶
誦之每嵗時必與獄囚約遣歸祀其先皆如期而還遷¶
光禄丞坐鞫獄陳州失實免官著理道評十二篇錢若¶
<pb:KR2a0032_WYG_306-15a>¶
水王禹偁深所賞重久之復授大理評事知永嘉縣境¶
有陂塘之利浚治以備水旱復為光禄寺丞轉運使又¶
上其政績連詔褒之真宗即位轉著作佐郎通判泰州¶
將行秘書監楊徽之薦其文學純謹宜在館閣命為秘¶
閣校理受詔考校司天臺職官定州縣職田條制詔館¶
閣官以舊文獻上嘉綸所著特改太常丞俄判鼓司登¶
聞院出内府緍帛市邊粮詔綸乘傳往均市之景徳元¶
年判三司開拆賜緋魚改鹽鐵判官上疏言邊事甚被¶
嘉奬十月拜右正言龍圖閣待制賜金紫時初建是職¶
<pb:KR2a0032_WYG_306-15b>¶
與杜鎬並命人皆榮之綸久次州縣留意吏事每便殿¶
請對語必移晷或夜中召見多所敷啓俄上奏曰夫出¶
納獻替王臣之任章疏奏議諫者之職臣屢䝉召對皆¶
延數刻屈萬乘之尊接一介之士聖徳淵深包納荒穢¶
體其至愚不罪觸犯安敢循黙不言謹摭十事該治本¶
者附于章左一曰王畿關輔二曰五等封建三曰復制¶
科四曰崇國學五曰闢曠土六曰脩貢舉七曰任大臣¶
<pb:KR2a0032_WYG_306-16a>¶
八曰置平糴九曰益廂軍减禁兵十曰脩六典令式詞¶
頗深切上為嘉奬二年與趙安仁晁逈陳充朱巽同知¶
貢舉綸上言取士之法多所䂓制並納用焉預脩&KR0634;府¶
元龜會置官總在京諸司之務凡百三十司命綸與劉¶
承珪同領其事判鴻臚寺先是羣臣詔葬公私所費無¶
定式綸言其事詔同晁逈朱巽劉承珪校品秩之差定¶
為制度遂遵行之綸以三公尚書九列之任唐末以來¶
有司漸繁綱目不一謂宜采通禮六典令式比類沿革¶
著為大典時論稱之進秩右司諫兵部員外郎時詔禁¶
<pb:KR2a0032_WYG_306-16b>¶
羣臣匿名上封及非次升殿奏事綸謂忠讜之入當開¶
奬言路若踈逺之士尤艱請對上頗嘉之大中祥符元¶
年掌吏部選事上初受靈文綸上疏曰臣遐稽載籍歴¶
考秘文驗靈應之垂祥顧天人之相接陛下紹二聖丕¶
業啓萬世洪基勤行企道恭黙思元上天降鑒瑞牒昭¶
錫聿示臨民之戒用恢奕葉之祥乞詔有司速脩大祀¶
載命侍從摹寫祥符勒於嘉玉藏之太廟别以副本秘¶
<pb:KR2a0032_WYG_306-17a>¶
於中禁傳示萬葉無敢怠荒然臣恐流俗幻惑狂謀以¶
人&KR0017;之妖辭亂天書之真㫖伏望端守元符凝神正道¶
以答天貺以惠烝黎是冬封泰山命綸同計度發運事¶
禮成遷戸部郎中直昭文館待制如故被詔同編東封¶
祥瑞封禪記會峻待制之秩又兼集賢殿脩撰建議脩¶
釋奠儀頒于天下立常平倉𨽻司農寺以平民糴皆從¶
之嘗宴餞种放于龍圖閣詔近臣為序上覽綸所作稱¶
其有史才三年擢樞宻直學士上作詩寵之祀汾隂復¶
領發運之職居無何出知杭州就加左司郎中屬江潮¶
<pb:KR2a0032_WYG_306-17b>¶
為患乃立埽岸以易柱石之制雖免水患而衆頗非其¶
變法胡則時領發運嘗居杭州肆縱不檢厚結李浦綸¶
素惡之通判呉耀卿則之黨也伺綸動靜密以報則則¶
時為當塗者所昵因共捃摭綸過徙知&KR0045;州惟&KR0045;亦浦¶
則廵内持之益急求改僻郡徙徐州八年與劉綜並罷¶
學士授左諫議大夫代還復知青州嵗饑發公廪以救¶
餓殍全安甚衆徙鄆州王遵誨為勸農副使嘗任西邊¶
<pb:KR2a0032_WYG_306-18a>¶
寓家永興閨門不肅事將發知府寇凖為平之綸因戱¶
謔語及凖遵誨恚怒以為汚巳遂奏綸謗訕坐左遷岳¶
州團練副使易和州天禧四年改保静軍副使是冬以¶
疾求歸故里改太常少卿分司南京五年卒年六十八¶
綸篤於古學善談名理喜言民政頗近迂濶事兄維友¶
愛甚厚維卒訃聞哀慟不食者數日與交游故舊以信¶
義著稱士子謁見者必詢其所業訪其志尚隨才誘誨¶
之嘗云歸老後得十年在鄉閭講習亦可以恢道濟世¶
大中祥符中繼脩禮文之事綸悉㕘其議與陳彭年並¶
<pb:KR2a0032_WYG_306-18b>¶
職屢召對多建條式恩寵甚盛樂於薦士每一奏十數¶
人皆當時知名士晩節為權倖所排遂不復振善訓子¶
弟雖至清顯不改其純儉既没家無餘貲張知白時知¶
府事輟奉以助其喪家人於几閣間得遺戒一篇大率¶
皆誘勸為學有集二十巻又前後奏議有機務利害備¶
邊均田之策别為論思集十巻分上下篇天聖中其子¶
舜賓獻之詔贈左諫議大夫舜賓官太子中書¶
<pb:KR2a0032_WYG_306-19a>¶
張去華字信臣開封襄邑人父誼字希賈好學不事産¶
業既孤諸父使督耕隴上他日往視之見閱書于樹下¶
怒其不親穡事詬辱之誼謂其兄曰若不就學於外素¶
志無成矣遂潛詣洛陽龍門書院與宗人沆鑾湜結友¶
故名聞都下長興中和凝掌貢舉誼舉進士調補耀州¶
團練推官晉天福初代還會凝由内署拜端明殿學士¶
署門不接賓客誼聞之即日致書于凝以為切近之職¶
實當顧問四方利害所宜詢訪若不接賓客聾瞽耳目¶
坐虧職業雖為自安計其可得乎凝大竒之他日薦于¶
<pb:KR2a0032_WYG_306-19b>¶
宰相桑維翰曰凝門生中有張誼者性介直頗渉詞藝¶
可備諫職未㡬超拜左拾遺誼以晉室新造典禮未完¶
數上章請復有唐故事又言契丹有援立之助所宜敦¶
信謹備不可自逸以啓釁端改右補闕充集賢殿脩撰¶
歴禮部員外郎侍御史改倉部知制誥加禮部郎中乾¶
祐初真拜中書舍人時蘇逄吉楊邠王章軰攀附漢祖¶
驟得大用縉紳多附之誼不為屈故共嫉之遣誼為吳¶
<pb:KR2a0032_WYG_306-20a>¶
越宣諭使與兵部郎中馬承翰同徃賜官誥浙人每迓¶
朝使必列歩騎以自誇詫誼與承翰竊笑之又乘酒言¶
詞有輕發者錢俶甚耻之乃奏誼擅箠防援官又夜集¶
與承翰使酒語相侵坐貶均州司戸改房州司馬嵗餘¶
卒去華幼勵學敏於屬辭以䕃補太廟齋郎周世宗平¶
淮南去華時年十八慨然歎曰兵戰未息民事不脩非¶
馭國持久之術因著南征賦治民論獻于行在召試授¶
御史臺主簿屬三院議事不得預坐謂所親曰簿領之¶
職非壯夫所為即棄官歸鄭州杜門不出者三載建隆¶
<pb:KR2a0032_WYG_306-20b>¶
初始携文遊京師大為李昉所稱明年舉進士甲科即¶
拜秘書郎直史館以嵗滿不遷上章自訴因言制誥張¶
澹盧多遜殿中侍御史蘇頌文學膚淺願得校其優劣¶
太祖立召澹軰與去華臨軒策試命陶榖等考之澹以¶
所對不應問降秩即擢去華為右補闕賜襲衣銀帶鞍¶
勒馬朝議薄其躁進以是不遷秩者十六年嘗得對便¶
殿詢及家世遂訴父始忤權貴因罹重貶宰相薛居正¶
<pb:KR2a0032_WYG_306-21a>¶
亦為言之太祖為之動容且曰漢室不道姦臣擅權此¶
朕所親見也荆湖平命通判道州去華上言桂管為五¶
嶺衝要今劉鋹保境固守頼之為扞蔽若大軍先克其¶
城以趣番禺如踐無人之境且言桂州可取之狀有詔¶
嘉奬代還知磁乾二州選為益州通判遷起居舍人知¶
鳳翔府從太祖征太原監隨駕左藏庫就命為京東轉¶
運使歴左司員外郎禮部郎中太平興國七年為江南¶
轉運使雍熙中王師討幽州去華督宋州饋運至拒馬¶
河就命掌河北轉運事三年加陜州未行著大政要録¶
<pb:KR2a0032_WYG_306-21b>¶
三十篇以獻上覽而嘉之詔書褒美賜采五十匹因留¶
不遣會許王尹京命為開封府判官殿中侍御史陳載¶
為推官並賜金紫謂曰卿等皆朝之端士特加選用其¶
善佐吾子各賜錢百萬踰嵗就拜左諫議大夫又令樞¶
密使王顯傳㫖諭以輔成之意未㡬有廬州尼道安訟¶
弟婦不實府不為治械繫送本州弟婦即徐&KR0599;妻之甥¶
道安伐登聞鼓言&KR0599;以尺牘求請去華故不為治上怒¶
<pb:KR2a0032_WYG_306-22a>¶
去華坐前一任貶安州司馬嵗餘召授將作少監知興¶
元府未行改晉州遷秘書少監知許州真宗嗣位復拜¶
左諫議大夫未㡬遷給事中知杭州兩浙自錢氏賦民¶
丁錢有死而不免者去華建議請除之有司以經費所¶
仰固執不許咸平二年徙蘇州頃之以疾求分司西京¶
在洛葺園廬作中隱亭以見志景徳元年改工部侍郎¶
致任三年卒年六十九去華美姿貌善談論有藴藉頗¶
尚氣節在營道得父同門生何氏二子教其學問受代¶
携之京師慰薦館榖並登仕籍嘗獻元元論大㫖以養¶
<pb:KR2a0032_WYG_306-22b>¶
民務穡為急真宗深所嘉賞命以縑素寫其論為十八¶
軸列置龍圖閣之四壁然不飭邊幅頗為清議所貶以¶
是不登顯用有集十五巻子師古至國子博士師錫殿¶
中丞師顔國子博士¶
師徳字尚賢去華十子最器師徳嘗欲任以官辭不就¶
去華曰此兒必繼吾志真宗祀汾隂知河南府薛映薦¶
其學行又獻汾隂大禮頌于行在是嵗舉進士亦為第¶
<pb:KR2a0032_WYG_306-23a>¶
一時人榮之除將作監丞通判耀州遷秘書省著作郎¶
集賢校理判三司都理欠慿由司建言有逋負官物而¶
被繫本非侵盗若惸獨貧病無以自償願特蠲之帝用¶
其言嘗奏事殿中帝訪以時事而條對甚備帝喜曰朕¶
藩邸知卿父名今又知卿才其後每遣使帝輒曰張師¶
徳可用契丹髙麗使來多以師徳主之天禧初安撫淮¶
南苦風&KR0365;改判司農寺擢右正言知制誥判尚書刑部¶
頃之出知潁州遷刑部員外郎判大理寺為羣牧使景¶
靈宫判官再遷吏部郎中以疾知鄧州徙汝州拜左諫¶
<pb:KR2a0032_WYG_306-23b>¶
議大夫罷知制誥師徳孝謹有家法不交權貴時相頗¶
不悅之然亦多病在西掖九年不遷卒于官有文集十¶
巻子景憲為太中大夫¶
樂黄目字公禮撫州宜黄人世仕江左李氏父史字子¶
正齊王景逹鎮臨川召奏牋授秘書郎入朝為平原主¶
簿太平興國五年與顔明逺劉昌言張觀並以見任官¶
舉進士太宗惜科第不與但授諸道掌書記史得佐武¶
<pb:KR2a0032_WYG_306-24a>¶
成軍既而復賜及第上書言事擢為著作佐郎知陵州¶
獻金明池賦召為三館編修雍熙三年獻所著貢舉事¶
二十巻登科記三十巻題解二十巻唐登科文選五十¶
巻孝弟録二十巻續卓異記三巻太宗嘉其勤遷著作¶
郎直史館轉太常博士知舒州遷水部員外郎淳化四¶
年春與司封員外郎直昭文館李㽔同使兩浙廵撫加¶
都官知黄州又獻廣孝傳五十巻總仙記一百四十一¶
巻詔秘閣寫本進内史好著述然博而寡要以五帝三¶
王皆云仙去論者嗤其詭誕咸平初遷職方復獻廣孝¶
<pb:KR2a0032_WYG_306-24b>¶
新書五十巻上清文苑四十巻出知商州史前後臨民¶
頗以賄聞俄以老疾為言聼解職分司西京五年郊祀¶
畢奉留守司表入賀因得召對上見其矍鑠不衰又知¶
篤學盡取所著書藏秘府復授舊職與黄目同在文館¶
人以為榮出掌西京磨勘司黄目為京西轉運改判留¶
司御史臺車駕幸洛召對賜金紫史久在洛因卜居有¶
亭榭竹樹之勝優游自得未㡬卒年七十八所撰又有¶
<pb:KR2a0032_WYG_306-25a>¶
太平寰宇記二百巻總記傳百三十巻坐知天下記四¶
十巻商顔雜録廣卓異記各二十巻諸仙傳二十五巻¶
宋齊邱文傳十三巻杏園集李白别集神仙宫殿窟宅¶
記各十巻掌上華夷圖一巻又編巳所著為仙洞集百¶
巻黄目淳化三年舉進士補伊闕尉遷大理寺丞知夀¶
安縣咸平中徙知壁州未行上章言邊事召對拜殿中¶
丞久之直史館知浚儀縣俄上言曰伏以從政之原州¶
縣為急親民之任牧宰居先今朝官以數任除知州簿¶
尉以兩任入縣令雖功過易見而能否難明伏見唐開¶
<pb:KR2a0032_WYG_306-25b>¶
元二年選羣官有宏才通識堪致理化者授刺史都督¶
又引新授縣令於宣政殿試理人策一道惟鄄城令袁¶
濟及格擢授醴泉令餘二百人且令赴任十餘人並放¶
令習學臣欲望自今審官院差知州銓曹注縣令候各¶
及三二十人一次引見於御前試時務策一道察言觀¶
行取其才識明於吏治逹於教化者充選其有不分曲¶
直罔辨是非者或黜之釐務或退守舊資如此則官得¶
<pb:KR2a0032_WYG_306-26a>¶
其人事無不治上頗嘉其好古歴度支鹽鐵判官遷太¶
常博士京西轉運使丁内艱時真宗將幸洛以供億務¶
繁起令蒞職史尋卒上復詔權奪大中祥符中使契丹¶
還改工部員外郎廣南西路轉運使就拜起居郎改陜¶
西轉運使賜金紫陳堯咨知永興好以氣凌黄目因表¶
求解職不許堯咨多縱恣不法有密言其事者詔黄目¶
察之得實以聞堯咨坐罷龍圖閣職徙知鄧州八年黄¶
目入判三司三勾院天禧初馬元方奏黄目職事不舉¶
遂分三勾院以三人掌之黄目罷任奉朝請踰月拜兵¶
<pb:KR2a0032_WYG_306-26b>¶
部員外郎知制誥充會靈觀判官黄目屬辭淹緩朝議¶
以為不稱職時以盛度知京府辭不拜即遷黄目右諫¶
議大夫權知開封府度為會靈觀判官兩換其任仁宗¶
升儲拜給事中兼左庶子入内副都知張繼能嘗以公¶
事請託黄目至是未申謝事敗降左諫議大夫知荆南¶
府明年復為給事中徙潭州長沙月給减於荆諸州特¶
詔增之又諭以兵賦繁綜寄任之意五年代還知審官¶
<pb:KR2a0032_WYG_306-27a>¶
院黄目以風疾題品乖當改知通進銀臺司兼門下封¶
駮事數月求外任得知亳州俄而幼子死聞訃絶慟所¶
疾加甚卒年五十六録其子理國為衛尉寺丞定國為¶
大理評事黄目靣柔簡黙為吏處劇亦無敗事有集五¶
十巻又撰學海搜竒録四十巻聖朝郡國志二十巻黄¶
目兄黄裳弟黄庭黄裳孫滋並進士及第黄裳黄庭皆¶
至太常博士¶
柴成務字寳臣曹州濟隂人也父自牧舉進士能詩至¶
兵部員外郎成務乾徳中京府㧞解太宗素知其名首¶
<pb:KR2a0032_WYG_306-27b>¶
薦之遂中進士甲科解褐陜州軍事推官改曹單觀察¶
推官遷大理寺丞太平興國五年轉太常丞充陜西轉¶
運副使賜緋再遷殿中侍御史八年與供奉官葛彦恭¶
使河南案行遥隄歴知果蘇二州就為兩浙轉運使改¶
户部員外郎直史館賜金紫入為户部判官遷本曹郎¶
中太宗選郎官為少卿監以成務為光禄少卿俄奉使¶
髙麗逺俗尚拘忌以月日未利拜恩稽留朝使成務貽¶
<pb:KR2a0032_WYG_306-28a>¶
書徃反開諭大體國人信服事具髙麗傳淳化二年為¶
京東轉運使會宋州河决成務上言河水所經地肥澱¶
願免其租稅勸民種藝從之召拜司封郎中知制誥賜¶
錢三十萬時吕䝉正為宰相嘗與之聯外姻避嫌辭職¶
不許俄與魏庠同知京朝官考課四年又與庠同知給¶
事中事凡制敕有所不便者許封駁以聞蜀寇平使峽¶
路安撫改左諫議大夫知河中府時銀夏未寧蒲津當¶
餽輓之衝事皆辦集得脫户八百家以附籍府城街陌¶
頗隘狹成務曰國家承平巳久如車駕臨幸何以駐千¶
<pb:KR2a0032_WYG_306-28b>¶
乘萬騎邪乃奏撤民廬以廣之其後祀汾隂果留蹕河¶
中衢路顯敞咸以為便真宗即位遷給事中知梓州未¶
㡬代還又遣知青州表求俟永熙陵復土畢之任旋受¶
詔與錢若水等同脩太宗實録書成知&KR0045;州入判尚書¶
刑部本司小吏倨慢成務怒而笞之吏擊登聞鼓訴寃¶
有詔問狀成務歎曰忝為長官杖一胥而被劾何靣目¶
據堂决事邪乃求解職景徳初卒年七十一成務有詞¶
<pb:KR2a0032_WYG_306-29a>¶
學博聞稽古善談論好諧笑士人重其文雅然為郡乏¶
廉稱時論惜之文集二十巻成務年六十六始有子比¶
卒裁六嵗授奉禮郎名貽範後為國子博士¶
論曰泌述唐漢之治台符陳商周之鑒歴布腹心奏議¶
反覆論當世事盡言無隱何建五議綸摭十事皆切於¶
輔治何勤接士類綸樂於薦士皆足以儀表當世者也¶
去華頗尚氣節而能作成後進黄目屬辭淹緩而著述¶
浩瀚成務寡清白之操而專對不辱俱有足稱者焉¶
　宋史巻三百六¶
<pb:KR2a0032_WYG_306-29b>¶
