# -*- mode: mandoku-view -*-
#+TITLE: 宋史
#+DATE: 2018-03-31 09:03:28.272281
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷二百七十一
<pb:KR2a0032_WYG_271-1a>¶
欽定四庫全書¶
　宋史巻二百七十一¶
元中書右丞相總裁托克托等修¶
¶
　列傳第三十¶
¶
馬令琮　杜漢徽　張廷翰　吳䖍裕¶
¶
¶
蔡審廷　周廣　　張勲　　石曦¶
¶
¶
張藏英　陸萬友　解暉　　李韜¶
¶
¶
王晉卿　郭廷謂(子延濬從子延澤)　趙延進¶
¶
<pb:KR2a0032_WYG_271-1b>¶
輔超¶
¶
馬令琮本名令威避周祖名改之大名人父全節五代¶
史有傳全節歴横海定逺昭義彰徳定武天雄六節度¶
皆署令琮為牙校累授彰徳牙内都指揮使檢校尚書¶
左僕射領勤州刺史令琮少善騎射嘗從其父平安州¶
及與鎭州安重榮戰皆有功由是知名晋開運二年全¶
節卒令琮起復拜隰州刺史漢祖開國為西京廵檢使¶
周祖受命改陳州刺史征兖州為京城四門外廵檢世¶
<pb:KR2a0032_WYG_271-2a>¶
宗嗣位移隨州顯徳二年入為虎㨗左第一軍都指揮¶
使六年兼領建州刺史太祖即位岀刺懷州李筠叛将¶
親征召三司張美餉兵食美言河内密邇上黨令琮日¶
夜儲蓄以俟王師太祖善之命授團練使執政言令琮¶
方供億大軍不可移他郡故升懷州為團練以令琮充¶
使又充先鋒都指揮使澤潞平為昭義兵馬鈐轄踰年¶
被疾詔許歸郡乾徳元年卒年三十九太祖甚憐之錄¶
其子延㤙為殿直¶
杜漢徽京兆長安人父阿孫為太原威勝軍使漢徽有¶
<pb:KR2a0032_WYG_271-2b>¶
膂力善騎射年十七仕後唐武皇為㕔直隊長天成中¶
累遷䕶聖軍使晉天福六年與慕容鄴等討安州李金¶
全生禽指揮使孫厚以功遷興順指揮使八年從征鎭¶
州安重榮改䕶聖指揮使贈阿孫為左贊善大夫開運¶
二年以所部戍深州破契丹於樂夀殺獲甚衆漢初從¶
高行周討杜重威於鄴屢為流矢所中身被重創猶力¶
戰觀者壮之又率所部戍鎭州破契丹於靈壽獲車馬¶
<pb:KR2a0032_WYG_271-3a>¶
甚衆周世宗征劉崇漢徽有戰功補龍㨗左第五軍都¶
虞&KR0049;移所部屯安平縣破契丹於縣南獲器甲車帳遷¶
本軍左第四軍都虞&KR0049;宋初補本軍都校領茂州刺史¶
改領潮州從平李筠又從平李重進錄功居多建隆三¶
年出為天長軍使移雄武軍使知屯田事是冬被病即¶
以符印授通判宋鸞請告歸京家人勸其求醫藥漢徽¶
笑曰我在戎行四十年大小百餘戰不死幸矣安用藥¶
為未幾卒¶
張廷翰冀州信都人父愼圖仕周為兵部郎中廷翰少¶
<pb:KR2a0032_WYG_271-3b>¶
慷慨有智畧善騎射晉天福中冀州刺史張建武召補¶
牙校其後刺史李冲署為本州牢城軍校契丹入中原¶
署其黨何行通為刺史契丹主道殂州人共殺行通推¶
廷翰知州事漢初就拜刺史廷翰盡捕殺行通者戮於¶
市為政寛厚簡易民甚爱之周廣順初召赴闕周祖見¶
其貌魁偉謂樞密使王峻曰冀州近邊雖更擇人亦無¶
踰廷翰者即日遣還在郡八年契丹将高牟翰數擾邊¶
<pb:KR2a0032_WYG_271-4a>¶
皆為廷翰擊走廷翰家富於財歲遣人齎金帛北入市¶
善馬常得數百匹貢獻外悉遺貴近甚獲美譽顯徳中¶
歴棣海沂三州團練使屢率兵敗淮人移莱州宋初又¶
歴冀亳二州乾徳二年卒年四十七¶
呉䖍裕許州許田人父徽左屯衛将軍䖍裕少為郡吏¶
漢祖鎭許愛其精謹署以右職及移鎭太原以䖍裕從¶
開國擢為引進使轉内客省使時鎭州節度劉在明卒¶
遣䖍裕率兵廵䕶隠帝即位召為宣徽北院使周祖討¶
三叛以䖍裕為河中行營都監率䕶聖諸軍五千以往¶
<pb:KR2a0032_WYG_271-4b>¶
李守貞出兵五千餘設梯橋分五路於長連城西北以¶
禦周祖周祖令䖍裕率大軍横擊之蒲人敗走奪其梯¶
橋殺傷大半師還賜襲衣玉帶㑹樞密使楊邠上言求¶
解職隠帝遣人諭邠曰樞機之任非卿不可卿何聽間¶
離而為此請耶使至而䖍裕在坐即颺言曰機要重地¶
非可乆處俾後来者迭居可也使還以白帝帝怒出䖍¶
裕為鄭州防禦使乾祐末諸大臣急詔入朝命将兵守¶
<pb:KR2a0032_WYG_271-5a>¶
澶州及留子陂戰敗遂降周祖廣順初遣還賜以襲衣¶
玉帶鞍勒馬從周祖討慕容彦超破之改汝州防禦使¶
歴右衛左金吾衛二大将軍兼街仗使太平興國六年¶
遷右千牛衛上将軍仍判左街仗事䖍裕掌金吾三十¶
餘年端拱初卒年八十八贈太尉䖍裕性簡率言多輕¶
肆右金吾上将軍王彦超告老䖍裕語人曰我縱僵仆¶
殿階下斷不學王彦超七十致仕人傳笑之每朝㑹及¶
從遊宴太宗憐其壽高常慰撫之子延彬至儀鸞副使¶
延彬子仁美至内殿崇班¶
<pb:KR2a0032_WYG_271-5b>¶
蔡審廷磁州武安人曾祖凝邢州别駕祖綰武安逺城¶
三冶使父顒洺州長史審廷少能騎射晉初應募補䕶¶
聖散都頭周顯徳初擢為殿前散員轉鐵騎副兵馬使¶
從世宗戰高平有功遷軍使太祖為殿前都㸃檢從世¶
宗征淮南審廷隸麾下預戰紫金山改副指揮使宋初¶
授殿前散都頭指揮使從征李筠攻澤州先登為飛石¶
傷足帝賜以良藥美酒及車駕還京幸其官署問之賜¶
<pb:KR2a0032_WYG_271-6a>¶
賚甚厚尋轉内殿直都虞候俄改伴飯都指揮使建隆¶
中領富州刺史兼内外馬歩軍副都軍頭乾徳初授冀¶
州刺史征太原時為北面歩軍都指揮使屯兵易州審¶
廷訓練士卒甚整太祖過鎭陽見於行在所賜名馬寶¶
劍命為鎭州兵馬都鈐轄開寶八年卒年六十九¶
周廣字大均其先應州神武川人父密事晉歴鄜延晉¶
三鎭節度使周廣順初至太子太師致仕廣幼從其父¶
為牙校漢初授供奉官未幾擢左千牛衛将軍周祖命¶
将討慕容彦超於兖州以廣為行營都監賊平錄功遷¶
<pb:KR2a0032_WYG_271-6b>¶
右武衞将軍俄改右神武将軍充鎭淮軍兵馬都監從¶
世宗征淮南旣得江北數州即命廣勞来安集民甚徳¶
之因領常州刺史兼内外馬歩軍都軍頭淮南平改睂¶
州刺史宋初授隰州刺史乾徳三年遷潘州團練使令¶
訓練雄武諸營開寳二年從征太原為攻城樓櫓戰櫂¶
都部署師還加内外馬歩軍副都軍頭六年改右屯衞¶
大将軍領郡如故太平興國二年卒¶
<pb:KR2a0032_WYG_271-7a>¶
張勲河南洛陽人晉開運中事留守景延廣為典客延¶
廣表為供奉官周世宗将征淮南以勲為申州緣淮廵¶
檢因採光州機事聞於朝廷即命勳率兵同討平之遂¶
監光州軍充内外廵檢後攻黄州敗吳人於麻城復破¶
栢業山砦目中流矢遷内園副使及征瀛莫以為覇州¶
兵馬都監初征李筠勲從石守信董前軍㧞大㑹砦及¶
敗筠衆於太行破澤州皆預有功太祖還京命權知許¶
州未幾李重進叛又詔與石守信李處耘先率兵進討¶
拔揚州以勲為兵馬都監遷氊毯使討朗陵充前軍兵¶
<pb:KR2a0032_WYG_271-7b>¶
馬都監荆湖平以功就拜衡州刺史乾徳初克彬州及¶
桂陽監以勲為刺史兼監使五年代歸至揚州卒年六¶
十八太祖甚憐之錄其子廷敏為殿直勲性殘忍好殺¶
每攻破城邑但揚言曰且斬頗有横罹鋒刃者将赴衡¶
州州民皆涕泣相謂曰張且斬至矣吾輩何以安乎¶
石曦并州太原人晉祖弟韓王暉之子天福中以曦為¶
右神武将軍歴漢至周為右武衞左神武二将軍恭帝¶
<pb:KR2a0032_WYG_271-8a>¶
即位初為左衞将軍會高麗王昭加恩命曦副左驍衞¶
大将軍戴交充使建隆三年再使高麗遷左驍衛大将¶
軍䕶秦州屯兵西人犯邊曦率所領擊破之斬渠帥十¶
三人太祖征晉曦領兵二千人自澤潞除道至太原壅¶
汾水灌其城又益兵千人部攻遼州俄知雄州代為潭¶
州鈐轄開寶八年領兵敗南唐軍二千餘於袁州平梅¶
山板倉諸洞蠻寇俘馘數千人太平興國中歴右神武¶
右羽林大将軍連知孟襄二州遷領誠州刺史雍熙四¶
年改知覇州兼部署會陳廷山謀以平戍軍叛入北邊¶
<pb:KR2a0032_WYG_271-8b>¶
曦察知之與侯延濟定計禽廷山以獻錄其功加領本¶
州團練使同知鎭州淳化二年移原州遷右龍武軍大¶
将軍被病請告詔特給全俸四年卒年七十四賵賻加¶
等¶
張藏英涿州范陽人自言唐相嘉貞之後唐末舉族為¶
賊孫居道所害藏英年十七僅以身免後逢居道於豳¶
州市引佩刀刺之不死為吏所執節帥趙徳鈞壮之釋¶
<pb:KR2a0032_WYG_271-9a>¶
而不問以補牙職蔵英後聞居道避地闗南乃求為闗¶
南都廵檢使至則微服擕鐵撾匿居道舍側伺其出擊¶
之仆於地齧其耳噉之遂禽歸設父母位陳酒肴縛居¶
道於前號泣鞭之臠其肉經三日刳其心以祭即詣官¶
首服官為上請而釋之燕薊間目為報讐張孝子契丹¶
用為盧䑓軍使兼㩁鹽制置使領坊州刺史周廣順三¶
年率内外親屬并所部兵千餘人及煮鹽户長幼七千¶
餘口牛馬萬計舟數百艘航海歸周至滄州刺史李暉¶
以聞周祖頗疑之令館于封禪寺俄賜襲衣銀帶錢十¶
<pb:KR2a0032_WYG_271-9b>¶
萬絹百匹銀器鞍勒馬數月世宗即位授徳州刺史未¶
㡬召歸對便殿詢以備邉之䇿蔵英請于深州李晏口¶
置砦及誘境上亡命者以隸軍願為主将得便宜討擊¶
世宗悉従之以為縁邉招收都指揮使賜名馬金帶蔵¶
英遂築城李晏口累月募得勁兵數千人會遣鳯翔節¶
度王彦超廵邉為契丹所圍蔵英率新募兵馳往擊之¶
轉戰十餘里契丹觧去改濮州刺史仍領邉任契丹将¶
<pb:KR2a0032_WYG_271-10a>¶
高牟翰以精騎數千擾邊藏英逆擊於葫盧河北自旦¶
至晡殺傷甚衆値暮收兵契丹遁去後因領兵廵樂壽¶
契丹幽州驍将姚内斌偵知藏英兵少以精騎二千陣¶
於縣之北藏英率麾下擊之自辰及申士皆殊死戰内¶
斌遂觧去世宗降璽書褒美征瓦橋關為先鋒都指揮¶
使敗契丹騎數百於闗北下固安縣又改關南排陣使¶
宋初遷瀛州團練使并䕶關南軍建隆三年卒於治所¶
年六十九孫鑑自有傳¶
陸萬友蔚州靈邱人少隸太原為裨校漢祖起義擢為¶
<pb:KR2a0032_WYG_271-10b>¶
䕶聖指揮使隠帝即位出為天雄軍馬軍都指揮使周¶
祖之起兵也萬友預謀及踐阼擢為散員都指揮使領¶
奨州刺史世宗嗣位遷龍㨗左第三軍都指揮使轉控¶
鶴右廂都校領䖍州團練使改虎㨗右廂領閬州防禦¶
使恭帝嗣位出為安州防禦使宋初歴沂蘄二州防禦¶
使乾徳四年改汝州開寶中討南唐造舟於采石磯以¶
濟師命萬友守之江南平為和州防禦使太宗嗣位以¶
<pb:KR2a0032_WYG_271-11a>¶
為晉綘等州都廵檢使帝征太原克汾石二州以萬友¶
為石州都廵檢使俄兼知石州移廵警鳯翔秦隴代歸¶
詔知瀛州在郡二年政務苟簡雍熙二年改右監門衞¶
大将軍充河隂兵馬都監逾年卒年七十三萬友始業¶
圬鏝旣貴達不忘本以銀為圬鏝器數千事示子孫性¶
猛暴以武勇自任所至無善政太宗以其勲舊恩遇不¶
替聘其次女為許王夫人¶
觧暉洺州臨洺人父珪應募為州兵後唐天成中西征¶
至劒門沒於陣暉少有勇力以父死戎事得隸兵籍戍¶
<pb:KR2a0032_WYG_271-11b>¶
鴈門與契丹接戰斬首七級獲酋長一人以功遷奉國¶
軍隊長晉天福中安重榮反鎭州因舉兵向關至宋城¶
晉師逆戰大破之暉募軍中壮士百餘人夜擣賊壘殺¶
獲甚衆暉頻中流矢而督戰自若顔色不撓以功遷本¶
軍列校周廣順初劉崇與契丹侵晉州暉從都部署樞¶
密使王俊等徃援之暉率敢死士三十餘夜入契丹帳¶
擊之殺獲甚衆遷本軍第五指揮使從世宗征淮南率¶
<pb:KR2a0032_WYG_271-12a>¶
所部下黄州禽刺史高弼遷虎㨗第一軍都虞&KR0049;宋初¶
歩軍都軍頭從征澤州力戰目中流矢師還䇿勲為内¶
外馬歩軍副都軍頭建隆四年充湖廣道行營前軍戰¶
擢都指揮使潭州平降璽書奨諭偽統軍黄從志據岳¶
州暉率舟師討平之生禽從志及将校十四人俘斬數¶
千溺死者衆改控鶴右第二軍都指揮使領高州刺史¶
乾徳六年詔領所部軍屯上黨從李繼勲畧太原開寶¶
九年破太原軍於境上斬首千餘級獲馬三十匹改均¶
州刺史太平興國二年詔於潞州北亂栁石圍中築城¶
<pb:KR2a0032_WYG_271-12b>¶
名威勝軍以暉為軍使從征并州與尚食使石彦贇率¶
所部先下隆州殺并州三百餘禽招討使李詢等六人¶
以獻於行在所賜予有加復令與彦贇督戰士隸城西¶
行營分攻太原劉繼元降太宗以太原宫女三人賜暉¶
俄以功遷本州團練使知覇州雍熙初充雲應寰朔忻¶
代等州都廵檢使三年代歸本郡淳化二年被病上章¶
告老改右千牛衞上将軍致仕詔未至而卒年八十暉¶
<pb:KR2a0032_WYG_271-13a>¶
鷙猛木强每受詔征伐常身先之人所憚者暉視之若¶
甚易由是頻立戰功金創遍體時稱驍将子守顒至内¶
殿崇班閤門祗&KR0049;¶
李韜河朔人有勇力膽氣善用矟為禁軍隊長周祖征¶
三叛韜從白文珂攻河中兵傅其城文珂夜詣周祖議¶
犒軍留韜城下時營柵未偹李守貞乘虚来襲營中忽¶
見火發知賊驟至惶怖失據客省使閻晉卿率左右數¶
十人遇韜於月城側謂韜曰事急矣城中人悉被黄紙¶
甲為火光所照色俱白此殊易辦奈軍士無鬭志何韜¶
<pb:KR2a0032_WYG_271-13b>¶
憤怒曰豈有食君禄而不為國致死耶即援矟而進軍¶
中死士十餘輩隨韜犯賊鋒蒲有猛将躍馬持戈擬韜¶
韜刺之洞胸而墜又連殺數十人蒲軍遂潰因擊大破¶
之守貞自是閉壘不敢岀俄驍将王三鐵降城遂平韜¶
由此知名累遷軍校岀為趙州刺史移慈州乾徳六年¶
卒¶
王晉卿河朔人少勇敢為鄉里所推周世宗在澶淵晉¶
<pb:KR2a0032_WYG_271-14a>¶
卿以武藝求見得隸帳下及卽位補東頭供奉官從戰¶
高平征淮甸每遣宣傳宻㫖甚親信之洎北征為先鋒¶
都監督戰有功詔權控鶴都虞候克關南授軍器庫使¶
顯徳四年為龍㨗右第一軍都指揮使領彭州刺史恭¶
帝卽位出為濱州刺史乾徳中為興州刺史四年移漢¶
州時蜀初平寇盗充斥晉卿嚴武備設方畧禽捕剪滅¶
靡有遺漏自是雖劇賊無敢窺其境然以賄聞太祖惜¶
其才而不問秩滿歸闕以疾求頤飬改左監門衛将軍¶
奉朝請貢重錦十匹銀千兩以謝詔不納以其黷貨愧¶
<pb:KR2a0032_WYG_271-14b>¶
之也未幾詔戍北邊疆場清肅開寶四年復授莫州刺¶
史在郡謹斥&KR0049;善撫循士卒皆樂為之用邊民安堵六¶
年八月卒年六十七¶
郭廷謂字信臣徐州彭城人父全義仕南唐為濠州觀¶
察使廷謂幼好學工書善騎射補殿前承㫖改濠州中¶
軍使李景每令偵中朝機事入奏全義卒擢荘宅使濠¶
州監軍周世宗攻淮右南人屢敗城中甚恐廷謂與州¶
<pb:KR2a0032_WYG_271-15a>¶
将黄仁謙為固禦之計周師遣諜以鐵劵及其壘廷謂¶
拒之城中負販之輩率不逞廷謂慮其亡逸籍置大寺¶
遣兵守之給日食俾製防城具隨其所習以故周師卒¶
不得覘城中虚實周師為浮梁渦口命張從恩焦繼勲¶
守之廷謂語仁謙曰此濠壽之患也彼以騎士勝故利¶
於陸我以舟師鋭故便於水今夏乆雨淮流汎溢願假¶
舟兵二千斷其橋屠其城直抵壽春仁謙初沮其議不¶
得已從之卽輕櫂銜枚抵其橋麾兵斷笮悉焚之周師¶
大衂死者不可計焚其資糧而還以功授武殿使周師¶
<pb:KR2a0032_WYG_271-15b>¶
退保定遠又募壮士為負販状入定遠偵軍多寡及守¶
将之名還曰武行徳周務勍也廷謂曰是可圗也又籍¶
鄉兵萬餘洎卒五千日夕訓練依山銜枚設伏以破之¶
周師大潰行徳單騎脱走時有以玉帛子女餉廷謂者¶
悉拒之唯取良馬二百匹以獻以功為滁州刺史上淮¶
廵檢應援兵馬都監及紫金山之戰南唐諸将多歸降¶
者獨廷謂以全軍還守濠州追不能及時濠守欲棄城¶
<pb:KR2a0032_WYG_271-16a>¶
走廷謂止之俄加本州團練使繕戈甲治溝壘常若敵¶
至是秋周師復至表於景請援且言周兵四臨乞卑辭¶
請和以固鄰好夜出敢死士千餘襲周營焚頭車洞屋¶
周師蹂躪死者甚衆既而援兵不至周師急擊廷謂集¶
諸軍壘門之外南望大慟而降於周至山陽見世宗特¶
加宴勞賜金帶襲衣良馬器皿拜亳州防禦使以其弟¶
本州馬歩都校廷讃為和州刺史命攻天長軍降其将¶
馬贇又為樓櫓戰櫂左右廂都監俄歸譙郡宋初從征¶
上黨再知亳州乾徳二年代還改絳州防禦使兩川平¶
<pb:KR2a0032_WYG_271-16b>¶
馮瓉知梓州為僕夫所訟召廷謂為静江軍節度觀察¶
留後以代之州承舊政有荘宅户車脚户皆隸州将鷹¶
鷂户日獻雉兎田獵户歲入皮革又有鄉将都将鎭将¶
輩互擾閭里廷謂悉除之開寶五年卒年五十四廷謂¶
性恭謹事母以孝聞未嘗不束帶立侍子延濬廷謂兄¶
廷諭仕南唐為太子洗馬致仕宋初至秘書監廷諭子¶
延澤¶
<pb:KR2a0032_WYG_271-17a>¶
延濬字利川幼謙和初廷謂為静江軍節度使延濬為¶
桂州牙内都指揮使廷謂卒太祖錄延濬為供奉官屢¶
使西北宣諭機事太平興國初以内庭宣索及殿前賜¶
賚移文庫務未有専領之者乃置合同憑由應命延濬¶
與内藏庫副使劉䝉正掌之又領八作司及督治汴河¶
雍熙三年改崇儀使詔與翟守素田仁朗王繼恩往河¶
北分路按行諸州城壘𤼵鎭兵葺之端拱二年詔建河¶
北方田命延濬等五人共往規畫㑹罷其務而止淳化¶
四年李順亂改西京作坊使充成都十州都廵檢使時¶
<pb:KR2a0032_WYG_271-17b>¶
成都将陷延濬單騎入城與郭載議募亡卒退保劒門¶
賊數千来躡其後擊破之王繼恩率兵至以延濬為先¶
鋒壕砦使即領兵倍道先進賊出探騎數十延濬悉禽¶
之盡得賊機事延濬易旗變號賊不知覺斬關掩入斬¶
千餘級繼恩又請延濬知漢州州經兵燹廨舍橋梁城¶
砦悉毁延濬募軍民葺之又率州帑以應軍須錄功改¶
洛苑使又命率兵屯遂州劒門鈐轄轉運使劉錫言其¶
<pb:KR2a0032_WYG_271-18a>¶
勞詔書嘉奨眞宗初改内園使代還㑹河朔用兵延濬¶
馳往邊城按視砦壘咸平二年疾卒子有倫為供奉官¶
閤門祗&KR0049;¶
延澤字徳潤南唐試秘書省正字乾徳中四遷著作佐¶
郎轉殿中丞知建州淳化二年太宗聞延澤洎右贊善¶
大夫董元亨皆好學博通典籍詔宰相召問經史大義¶
皆條對稱㫖命為史館檢討歴國子周易博士國子博¶
士咸平中求休退授虞部員外郎致仕居濠州城南有¶
小園以自娯其詠牡丹千餘首聚圗籍萬餘巻手自刋¶
<pb:KR2a0032_WYG_271-18b>¶
校范杲韓丕皆與之游景徳初卒元亨亦至虞部貟外¶
郎嘗纘𤣥門碑誌三十巻¶
趙延進澶州頓邱人父暉周太子太師暉為偏将時趙¶
在禮據鄴延進頗親學嘗與軍中少年入民家競取財¶
賄延進獨持書數十編以歸同輩哂之漢末暉領鳯翔¶
節度未赴鎭王景崇據城反命暉為都招討使擊之延¶
進年十八屢當軍鋒景崇平延進奉㨗奏以入授鳯翔¶
<pb:KR2a0032_WYG_271-19a>¶
牙内指揮使領貴州刺史暉徙宋州亦從為牙職改領¶
榮州刺史睢陽有盗數百各立酋帥為民患延進以父¶
命領牙兵千餘悉禽戳之詔書褒美丁外艱表求持服¶
旣終䘮周世宗征淮南延進獻萬縑以助軍仍請對世¶
宗召見之時延進有從兄為虎㨗都虞&KR0049;帳前横衝指¶
揮使世宗指延進語之曰爾弟拳勇有謀将授以禁軍¶
大校延進自陳好讀書不願也翼日授右千牛衞将軍¶
濠州兵馬鈐轄從征瓦橋關為隨駕金吾街仗使宋初¶
遷右羽林軍将軍濠州都監㑹伐蜀以襄州當川路津¶
<pb:KR2a0032_WYG_271-19b>¶
要命為鈐轄同知州務蜀平専領郡事漢江水歲壊堤¶
害民田常興工修䕶延進累石為岸遂絶其患入為兩¶
浙漳泉國信使開寶二年授右龍武将軍知靈州以母¶
老願留得權判右金吾街仗使歴知河中府梓相青三¶
州太平興國中大軍平并州討幽薊皆為攻城八作壕¶
砦使嘗詔督造礮具八百期以半月延進八日成太宗¶
親試之大悦又令主城北諸洞子及班師命與孟元喆¶
<pb:KR2a0032_WYG_271-20a>¶
藥可瓊留屯定州遼人擾邊命延進與崔翰李繼隆将¶
兵八萬禦之賜陣圗分為八陣俾以從事師次蒲城遼¶
騎坌至延進乘高望之東西亘野不見其際翰等方按¶
圗布陣陣去各百歩士衆疑懼畧無鬬志延進謂翰等¶
曰主上委吾等以邊事葢期於克敵爾今敵衆若此而¶
我師星布其勢懸絶彼若持我将何以濟不如合而擊¶
之可以决勝違令而獲利不猶愈於辱國乎翰等曰萬¶
一不㨗則若之何延進曰儻有䘮敗則延進獨當其責¶
於是改為二陣前後相副士衆皆喜三戰大破之獲人¶
<pb:KR2a0032_WYG_271-20b>¶
馬牛羊鎧甲數十萬以功遷右監門衞大将軍知鎭州¶
及代吏民數千守闕借留詔許留一年俄改右領軍衞¶
大将軍出為高陽關平戎軍都監兼緣邊廵檢改鈐轄¶
知揚州召入授右屯衞大将軍徙知相州遷右驍衞大¶
将軍改知鄧州淳化初飛蝗不入境詔褒之還判右金¶
吾街仗事至道二年拜右金吾衞大将軍咸平二年卒¶
年七十三贈右武衞上将軍延進姿状秀整渉獵經史¶
<pb:KR2a0032_WYG_271-21a>¶
好作詩什士流以此多之延進妻即淑徳皇后之妹故¶
在顯徳興國中頗任以腹心子昂太平興國二年登進¶
士第至户部郎中直昭文館¶
輔超忻州秀容人家世業農超少勇悍有力晉開運中¶
應募隸澶州軍籍漢乾祐中趙思綰據永興叛周祖䕶¶
諸将討之督兵攻城超率驍勇十七人升雲梯斫北門¶
樓樓壞而入士卒繼進城遂陷以功補小校顯徳中從¶
太祖征淮南常執鋭前驅定滁泗破淮隂下揚州以功¶
轉日騎副兵馬使宋初從平上黨再遷内直都知太宗¶
<pb:KR2a0032_WYG_271-21b>¶
卽位以超為馬軍都軍頭㑹親征太原冐矢石攀堞先¶
登身被十三創帝嘉其勇賜錦袍銀帶帛五十叚詰朝¶
再乘城中流矢者八復加厚賜大舉襲范陽分兵三路¶
超隸偏将米信為田重進先鋒取飛狐蔚州遷馬歩軍¶
副都軍頭俄岀補曹州馬歩軍都指揮使領峯州刺史¶
改欒州召歸轉都軍頭淳化三年岀為徳州刺史坐誣¶
奏使者毆殺驛吏責授右監門衞将軍領誠州刺史五¶
<pb:KR2a0032_WYG_271-22a>¶
年復加都軍頭領澄州刺史眞宗卽位加領奨州團練¶
使真拜莱州團練使以年老願留京師從之景徳元年¶
卒年七十七¶
論曰太祖有天下凡五代之臣無不以恩信結之旣以¶
安其反側亦藉其威力以鎭撫四方故一時諸将吳䖍¶
裕蔡審廷之徒數從征討咸有勞績焉若馬令琮守河¶
内儲兵食以迎王師解暉擊湖南冒鋒鏑以禽敵将此¶
忠藎驍果尤可稱者漢徽之疾危辭藥藏英之為親復¶
讐亦皆一節之美惟張勲嗜殺晉卿冒貨雖立威著勤¶
<pb:KR2a0032_WYG_271-22b>¶
所不取也¶
　宋史巻二百七十一¶
