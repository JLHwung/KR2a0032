# -*- mode: mandoku-view -*-
#+TITLE: 宋史
#+DATE: 2018-03-31 09:03:40.192885
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷四百六十二
<pb:KR2a0032_WYG_462-1a>¶
欽定四庫全書¶
　宋史巻四百六十二¶
元中書右丞相總裁托克托等修¶
¶
　列傳第二百二十一¶
¶
方技下¶
¶
¶
賀蘭棲真　柴通玄　甄棲真　楚衍¶
¶
¶
僧志言　　僧懐丙　許希　　龎安時¶
¶
¶
錢乙　　　僧智緣　郭天信　魏漢津¶
¶
<pb:KR2a0032_WYG_462-1b>¶
王老志　　王仔昔　　林靈素　皇甫坦¶
¶
¶
王克明　　莎衣道人　孫守榮¶
¶
賀蘭棲真不知何許人為道士自言百嵗善服氣不憚¶
寒暑徃徃不食或時縦酒遊市鄽間能啖肉至數斤始¶
居嵩山紫虗觀後徙濟源奉仙觀張齊賢與之善景徳¶
二年詔曰師棲身巖壑抗志烟霞觀心衆妙之門脱屣¶
浮雲之外朕奉希夷而為教法清静以臨民思得有道¶
之人訪以無為之理久懐上士欲覿真風爰命使車徃¶
<pb:KR2a0032_WYG_462-2a>¶
申禮聘師其暫别林谷来儀闕庭必副招延無憚登渉¶
今遣入内内品李懐贇召師赴闕既至真宗作二韻詩¶
賜之號宗元大師賚以紫服白金茶帛香藥特蠲觀之¶
田租度其侍者未㡬求還舊居大中祥符三年卒時大¶
雪經三日頂猶熱人多異之¶
柴通玄字又玄陕州閿鄊人為道士於承天觀年百餘¶
嵗善辟榖長嘯惟飲酒言唐末事歴歴可聽太宗召至¶
闕下懇求歸本觀真宗即位屢来京師召對語無文餙¶
多以修身慎行為説祀汾隂召至行在命坐問以無為¶
<pb:KR2a0032_WYG_462-2b>¶
之要所居觀即唐軒游宫有明皇詩石及所書道徳經¶
二碑上作二韵詩賜之并賚以茶藥束帛詔為修道院¶
蠲其田租度弟子二人明年春通玄作遺表自稱羅山¶
太一洞主遣弟子張守元李守一詣闕以龜鶴為獻又¶
召官僚士庶言生死之要夜分盥濯然香庭中望闕而¶
坐遲眀卒時又召河中草澤劉巽華山隠士鄭隠敷水¶
隠士李寧㢲年七十餘以經傳講授躬耕自給授大理¶
<pb:KR2a0032_WYG_462-3a>¶
評事致仕賜綠袍笏銀帶隠以經術為業遇道士傳辟¶
榖錬氣之法修習頗騐居華山王刁巖踰二十年冬夏¶
常衣皮裘寧精於藥術老而不衰常以藥施人人以金¶
帛為報輙拒之景徳中萬安太后不豫驛召寧赴闕未¶
至而后崩大中祥符四年賜號正晦先生上並作詩為¶
賜加以茶藥繒帛獨隠辭賜物不受¶
甄棲真字道淵單州單父人博渉經傳長於詩賦一應¶
進士舉不中第歎曰勞神敝精以追虗名無益也遂棄¶
其業讀道家書以自樂初訪道於牢山華盖先生久之¶
<pb:KR2a0032_WYG_462-3b>¶
出遊京師因入建隆觀為道士周歴四方以藥術濟人¶
不取其報祥符中寓居晋州性和静無所好惡晉人愛¶
之以為紫極宫主年七十有五遇人或以為許元陽語¶
之曰汝風神秀異有如李筌雖老矣尚可仙也因授鍊¶
形養元之訣且曰得道如反掌第行之維艱汝勉之棲¶
真行之二三年漸反童顔攀髙攝危輕若飛舉乾興元¶
年秋謂其徒曰此嵗之暮吾當逝矣即宫西北隅自甃¶
<pb:KR2a0032_WYG_462-4a>¶
殯室室成不食一月與平居所知叙别以十二月二日¶
衣紙衣卧磚榻卒人未之竒也及嵗久形如生衆始驚¶
傳以為尸解棲真自號神光子與隠人海蟾子者以詩¶
徃還論養生袐術目曰還金篇凡兩巻¶
楚衍開封阼城人少通四聲字母里人桞曜師事衍里¶
中以先生目之衍於九章緝古綴術海島諸算經尤得¶
其妙明相法及聿斯經善推歩隂陽星歴之數間語休¶
咎無不中自陳試宣明歴補司天監學生遷保章正天¶
聖初造新歴衆推衍明厯數授靈䑓郎與掌歴官宋行¶
<pb:KR2a0032_WYG_462-4b>¶
古等九人製崇天歴進司天監丞入隸翰林天文皇祐¶
中同造司辰星漏歴十二巻久之與周琮同管勾司天¶
監卒無子有女亦善算術¶
僧志言自言姓許夀春人落髮東京景徳寺七俱眂院¶
事清璲初璲誦經勤苦志言忽造璲跪前願為弟子璲¶
見其相貎竒古直視不瞬心異之為授具戒然動止軒¶
昻笑語無度多行市里蹇裳疾趨舉指書空佇立良久¶
<pb:KR2a0032_WYG_462-5a>¶
時従屠酤游飲啗無所擇衆以為狂璲獨曰此異人也¶
人有欲為齋施輙先知其至不俟欵門指名取供温州¶
人林仲方自其家以摩衲来獻舟始及岸遽来取去仁¶
宗每延入禁中徑登坐結趺飯畢遽出未嘗揖也王公¶
士庶召即赴然莫與交一言者或隂卜休咎書紙揮翰¶
甚疾字體遒壮初不可曉其後多騐仁宗春秋漸髙嗣¶
未立黙遣内侍至言所言所書有十三郎字人莫測何¶
謂後英宗以濮王第十三子入繼衆始悟大宗正守莭¶
請書言不顧廹之得潤州字未㡬守莭薨贈丹陽郡王¶
<pb:KR2a0032_WYG_462-5b>¶
見寺童義懐撫其背曰徳山臨濟懐既落髮住天衣説¶
法大為學者所宗其前知多類此普浄院施浴夜漏初¶
盡門扉未啟方迎佛而浴室有人聲往視則言在焉有¶
具齋薦鱠者并食之臨流而吐化為小鮮羣泳而去海¶
客遇風且沒見僧操絙引舶而濟客至都下遇言忽謂¶
之曰非我汝奈何客記其貎真引舟者也與曹州士趙¶
棠善後棠棄官隠居番禺人傳棠與言數以偈頌相寄¶
<pb:KR2a0032_WYG_462-6a>¶
萬里間輙數日而逹棠死亦盛夏身不壊言将死作頌¶
不可曉已而曰我従古始成就逃多國土今南國矣仁¶
宗遣内侍以真身塑像置寺中榜曰顯化禪師其後善¶
厚者禮之見額上熒然有光就視之得舎利¶
僧懐丙真定人巧思出天性非學所能至也真定構木¶
為浮圖十三級勢尤孤絶既久而中級大柱壊欲西北¶
傾他匠莫能為懐丙度短長别作柱命衆工維而上已¶
而却衆工以一介自従閉户良久易柱下不聞斧鑿聲¶
趙州洨河鑿石為橋鎔鐡貫其中自唐以来相傳數百¶
<pb:KR2a0032_WYG_462-6b>¶
年大水不能壊嵗久鄊民多盗鑿鐡橋遂欹倒計千夫¶
不能正懐丙不役衆工以術正之使復故河中府浮梁¶
用鐡牛八維之一牛且數萬斤後水暴漲絶梁牽牛沒¶
于河募能出之者懐丙以二大舟寔土夹牛維之用大¶
木為權衡状鈎牛徐去其土舟浮牛出轉運使張燾以¶
聞賜紫衣尋卒¶
許希開封人以醫為業補翰林醫學景祐元年仁宗不¶
<pb:KR2a0032_WYG_462-7a>¶
豫侍醫數進藥不效人心憂恐冀國大長公主薦希希¶
診曰鍼心下&KR0694;絡之閒可亟愈左右争以為不可諸黄¶
門祈以身試試之無所害遂以鍼進而帝疾愈命為翰¶
林醫官賜緋衣銀魚及器幣希拜謝己又西嚮拜帝問¶
其故對曰扁鵲臣師也今者非臣之功殆臣師之賜安¶
敢㤀師乎乃請以所得金興扁鵲廟帝為築廟於城西¶
隅封靈應侯其後廟益完學醫者歸趨之因立大醫局¶
于其旁希至殿中省尚藥奉御卒著神應鍼經要訣行¶
于世禄其子宗道至内殿崇班¶
<pb:KR2a0032_WYG_462-7b>¶
龎安時字安常蘄州蘄水人兒時能讀書過目輙記父¶
世醫也授以脉訣安時曰是不足為也獨取黄帝扁鵲¶
之脉書治之未久已能通其説時出新意辨詰不可屈¶
父大驚時年猶未冠已而病瞶乃益讀靈樞太素甲乙¶
諸袐書凡經傳百家之渉其道者靡不通貫嘗曰世所¶
謂醫書予皆見之惟扁鵲之言深矣盖所謂難經者扁¶
鵲寓術于其書而言之不詳意者使後人自求之歟予¶
<pb:KR2a0032_WYG_462-8a>¶
之術盖出于此以之視淺深決死生若合符莭且察脉¶
之要莫急于人迎寸口是二脉隂陽相應如兩引䋲隂¶
陽均則䋲之大小等故定隂陽于喉手配覆濫於尺寸¶
寓九候於浮沉分四温於傷寒此皆扁鵲略開其端而¶
予参以内經諸書考究而得其説審而用之順而治之¶
病不得逃矣又欲以術告後世故著難經辨數萬言觀¶
草木之性與五藏之宜秩其職任官其寒熱班其竒偶¶
以療百疾著主對集一巻古今異宜方術脱遺備隂陽¶
之變補仲景論藥有後出古所未知今不能辨嘗試有¶
<pb:KR2a0032_WYG_462-8b>¶
功不可遺也作本草補遺為人治病率十愈八九踵門¶
求診者為辟邸舎居之親視飦粥藥物必愈而後遣其¶
不可為者必寔告之不復為治活人無數病家持金帛¶
来謝不盡取也嘗詣舒之桐城有民家婦孕将産七日¶
而子不下百術無所效安時之弟子李百全適在傍舎¶
邀安時徃視之纔見即連呼不死令其家人以湯温其¶
腰腹自為上下拊摩孕者覺腸胃微痛呻吟間生一男¶
<pb:KR2a0032_WYG_462-9a>¶
子其家驚喜而不知所以然安時曰兒已出胞而一手¶
誤執母腸不復能脱故非符藥所能為吾隔腹捫兒手¶
所在鍼其虎口既痛即縮手所以遽生無他術也取兒¶
視之右手虎口鍼痕存焉其妙如此有問以華佗之事¶
者曰術若是非人所能為也其史之妄乎年五十八而¶
疾作門人請自視脉笑曰吾察之審矣且出入息亦脉¶
也今胃氣已絶死矣遂屏却藥餌後數日與客坐語而¶
卒¶
錢乙字仲陽本呉越王俶支屬祖従北遷遂為鄆州人¶
<pb:KR2a0032_WYG_462-9b>¶
父頴善醫然嗜酒喜㳺一旦東之海上不反乙方三嵗¶
母前死姑嫁吕氏哀而收養之長誨之醫乃告以家世¶
即泣請徃迹㝷凡八九反積數嵗遂迎父以歸時已三¶
十年矣鄊人感慨賦詩詠之其事吕如事父吕沒無嗣¶
為收葬行服乙始以顱方著名至京師視長公主女¶
疾授翰林醫學皇子病瘈瘲乙進黄土湯而愈神宗召¶
問黄土所以愈疾状對曰以土勝水水得其平則風自¶
<pb:KR2a0032_WYG_462-10a>¶
止帝悦擢太醫丞賜金紫由是公卿宗戚家延致無虗¶
日廣親宗子病診之曰此可母藥而愈其幼在傍指之¶
曰是且暴疾驚人後三日過午可無恙其家恚不答明¶
日幼果彂癎甚急召乙治之三日愈問其故曰火色直¶
視心與肝俱受邪過午者所用時當更也王子病嘔泄¶
他醫與剛劑加喘焉乙曰是本中熱脾且傷奈何復燥¶
之将不得前後溲與之石膏湯王不信謝去信宿寖劇¶
竟如言而效士病欬面青而光氣哽哽乙曰肝乗肺此¶
逆候也若秋得之可治今春不可治其人祈哀强予藥¶
<pb:KR2a0032_WYG_462-10b>¶
明日曰吾藥再㵼肝而不少却三補肺而益虗又加脣¶
白法當三日死今尚能粥當過期居五日而絶孕婦病¶
醫言胎且堕乙曰娠者五藏傳養率六旬乃更誠能候¶
其月偏補之何必堕已而母子皆得全又乳婦因悸而¶
病既瘉目張不得瞑乙曰煑郁李酒飲之使醉即愈所¶
以然者目係内連肝膽恐則氣結膽衡不下郁李能去¶
結随酒入膽結去膽下則目能瞑矣飲之果騐乙本有¶
<pb:KR2a0032_WYG_462-11a>¶
羸疾每自以意治之而後甚歎曰此所謂周痺也入藏¶
者死吾其已夫既而曰吾能移之使在末因自製藥日¶
夜飲之左手足忽攣不能用喜曰可矣所親登東山得¶
茯苓大踰斗以法噉之盡由是雖偏廢而風骨悍堅如¶
全人以病免歸不復出乙為方不名一師於書無不闚¶
不靳靳守古法時度越縦舎卒與法㑹尤邃本草諸書¶
辨正闕誤或得異藥問之必為言生出本末物色名貎¶
差别之詳退而考之皆合末年攣痺寖劇知不可為召¶
親戚訣别易衣待盡遂卒年八十二¶
<pb:KR2a0032_WYG_462-11b>¶
僧智縁随州人善醫嘉祐末召至京師舎於相國寺每¶
察脉知人貴賤禍福休咎診父之脉而能道其子吉凶¶
所言若神士大夫争造之王珪與王安石在翰林珪疑¶
古無此安石曰昔醫和診晉侯而知其良臣将死夫良¶
臣之命乃見於其君之脉則視父知子亦何足怪哉熙¶
寧中王韶謀取青唐上言蕃族重僧而僧結吴叱臘主¶
部帳甚衆請智縁與俱至邉神宗召見賜白金遣乗傳¶
<pb:KR2a0032_WYG_462-12a>¶
而西遂稱經略大師智縁有辯口徑入蕃中説結吴叱¶
臘歸化而他族俞龍珂禹藏訥令支等皆因以書欵韶¶
頗忌惡之言其撓邉事召還以為右街首坐卒¶
郭天信字佑之開封人以技隷太史局徽宗為端王嘗¶
退朝天信宻遮白曰王當有天下既而即帝位因得親¶
暱不數年至樞宻都承㫖莭度觀察留後其子中復為¶
閤門通事舎人許陪進士徑試大廷擢秘書省校書郎¶
未㡬天信覺已甚乞還武爵又従之政和初拜定武軍¶
莭度使祐神觀使頗與聞外朝政事見蔡京亂國每託¶
<pb:KR2a0032_WYG_462-12b>¶
天文以撼之且云日中有黑子帝甚懼言之不已京由¶
是黜張啇英方有時望天信徃徃稱于内朝商英亦欲¶
借左右㳺談之助隂與相結使僧徳洪軰道逹語言商¶
英勸帝莭儉稍裁抑僧寺帝始敬畏之而近侍積不樂¶
間言浸潤眷日衰京黨因是告商英與天信漏泄禁中¶
語言天信先發端窺伺上㫖動息必報乃従外庭決之¶
無不如志啇英遂罷御史中丞張克公復論之詔貶天¶
<pb:KR2a0032_WYG_462-13a>¶
信昭化軍莭度副使單州安置命宋康年守單㡬其起¶
居再貶行軍司馬竄新州又徙康年使廣東天信至數¶
月死京已再相猶疑天信挟術多能死未必實令康年¶
選吏發棺騐視焉¶
魏漢津本蜀黥卒也自言師事唐仙人李良號李八百¶
者授以鼎樂之法嘗過三山龍門聞水聲謂人曰其下¶
必有玉即脱衣沒水抱石而出果玉也皇祐中與房庶¶
俱以善樂薦時阮逸方定黍津不獲用崇寧初猶在朝¶
廷方協考鍾律得召見獻樂議言得黄帝夏禹聲為律¶
<pb:KR2a0032_WYG_462-13b>¶
身為度之説謂人主禀賦與衆異請以帝指三莭三寸¶
為度定黄鍾之律而中指之徑圍則度量權衡所自出¶
也又云聲有太有少太者清聲陽也天道也少者濁聲¶
隂也地道也中聲在其間人道也合三才之道備隂陽¶
竒偶然後四序可得而調萬物可得而理當時以為迂¶
怪蔡京獨神之或言漢津本范鎮之役稍窺見其制作¶
而京託之于李良云于是請先鑄九鼎次鑄帝坐大鍾¶
<pb:KR2a0032_WYG_462-14a>¶
及二十四氣鍾四年三月鼎成賜號冲顯處士八月大¶
晟樂成徽宗御大慶殿受羣臣朝賀加漢津虗和冲顯¶
寳應先生頒其樂書天下而京之客劉昺主樂事論太¶
少之説為非将議改作既而以樂成久易之恐動觀聽¶
遂止漢津宻為京言大晟獨得古意什三四爾他多非¶
古説異日當以訪任宗堯宗堯學于漢津者也漢津曉¶
隂陽術數多竒中嘗語所知曰不三十年天下亂矣未¶
㡬死京遂召宗堯為典樂復欲有所建而為田為所奪¶
語在樂志後即鑄鼎之所建寳成殿祀黄帝夏禹成王¶
<pb:KR2a0032_WYG_462-14b>¶
周召而良漢津俱配食諡漢津為嘉晟侯有馬賁者出¶
京之門在大晟府十三年方魏劉任田異論時依違其¶
間無所質正擢至通議大夫徽猷閣待制議者咎當時¶
名器之濫如此¶
王老志濮州臨泉人事親以孝聞為轉運小吏不受賂¶
謝遇異人于丐中自言吾所謂鍾離先生也予之丹服¶
之而狂遂棄妻子結草廬田間時為人言休咎政和三¶
<pb:KR2a0032_WYG_462-15a>¶
年太僕卿王亶以其名聞召至京師舘于蔡京第嘗緘¶
書一封至帝所徽宗啟讀乃昔嵗中秋與喬劉二妃燕¶
好之語也帝由是稍信之封為洞㣲先生朝士多従求¶
書初若不可解後卒應者十八九故其門如市京慮太¶
甚頗以為戒老志亦謹畏乃奏禁絶之嘗獻乾坤鑑法¶
命鑄之既成謂帝與皇后他日皆有難請時坐鑑下思¶
所以儆懼消變者明年見其師責以擅處富貴乃丐歸¶
未得請病甚始許其去歩行出就居病已失矣歸濮而¶
死詔賜金以葬贈正議大夫初王黼未逹時父為臨泉¶
<pb:KR2a0032_WYG_462-15b>¶
令問黼名位所至即書太平宰相四字旋以墨塗去之¶
曰恐洩禨也黼敗人乃悟¶
王仔昔洪州人始學儒自言遇許遜得大洞隠書豁落¶
七元之法出遊嵩山能道人未来事政和中徽宗召見¶
賜號冲隠處士帝以旱禱雨每遣小黄門持紙求仔昔¶
畫日又至忽篆符其上乃細書焚符湯沃而洗之黄門¶
懼不肯受强之乃持去盖帝黙祝為宫妃療赤目者用¶
<pb:KR2a0032_WYG_462-16a>¶
其説一沃立愈進封通妙先生居上清寳籙宫獻議九¶
鼎神器不可藏於外乃於禁中建圓象徽調閣以貯之¶
仔昔資倨傲又少戅帝常待以客禮故其遇巨閹殆若¶
童奴又欲羣道士皆宗已及林靈素有寵忌之陷以事¶
囚之東太乙宫旋坐言語不遜下獄死仔昔之得罪宦¶
者馮浩力最多未死時書示其徒曰上蔡遇寃人其後¶
浩南竄至上蔡被誅¶
林靈素温州人少從浮屠學苦其師笞罵去為道士善¶
妖幻往来淮泗間丐食僧寺僧寺苦之政和末王老志¶
<pb:KR2a0032_WYG_462-16b>¶
王仔昔既衰徽宗訪方士於左道録徐知常以靈素對¶
既見大言曰天有九霄而神霄為最髙其治曰府神霄¶
玉清王者上帝之長子主南方號長生大帝君陛下是¶
也既下降於世其弟號清華帝君者主東方攝領之已¶
乃府仙卿曰褚慧亦下降佐帝君之治又謂蔡京為左¶
元仙伯王黼為文華吏盛章王革為園苑寳華吏鄭居¶
中童貫及諸巨閹皆為之名貴妃劉氏方有寵曰九華¶
<pb:KR2a0032_WYG_462-17a>¶
玉真安妃帝心獨喜其事賜號通真逹靈先生賞賚無¶
算建上清寳籙宫宻連禁省天下皆建神霄萬夀宫浸¶
浸造為青華正晝臨壇及火龍神劍夜降内宫之事假¶
帝誥天書雲篆務以欺世惑衆其説妄誕不可究質寔¶
無所能解惟稍識五雷法召呼風霆間禱雨有小騐而¶
已令吏民詣宫受神霄秘籙朝士之嗜進者亦靡然趨¶
之每設大齋輙費緡錢數萬謂之千道㑹帝設幄其側¶
而靈素升髙正坐問者皆再拜以請所言無殊異時時¶
雜㨗給嘲詼以資媟笑其徒羙衣玉食㡬二萬人遂立¶
<pb:KR2a0032_WYG_462-17b>¶
道學置郎大夫十等有諸殿侍晨校籍授經以擬待制¶
修撰直閣始欲盡廢釋氏以逞前憾既而改其名稱冠¶
服靈素益尊重升温州為應道軍莭度加號元妙先生¶
金門羽客冲和殿侍晨出入呵引至與諸王争道都人¶
稱曰道家兩府本與道士王允誠共為怪神後忌其相¶
軋毒之死宣和初都城暴水遣靈素厭勝方率其徒歩¶
虗城上役夫争舉梃将擊之走而免帝知衆所怨始不¶
<pb:KR2a0032_WYG_462-18a>¶
樂靈素在京師四年恣横愈不悛道遇皇太子弗歛避¶
太子入訴帝怒以為太虗大夫斥還故里命江端夲通¶
判温州㡬察之端本㢘得其居處過制罪詔徙置楚州¶
而已死遺奏至猶以侍従禮葬焉¶
皇甫坦蜀之夾江人善醫術顯仁太后苦目疾國醫不¶
能療詔募他醫臨安守臣張偁以坦聞髙宗召見問何¶
以治身坦曰心無為則身安人主無為則天下治引至¶
慈寧殿治太后目疾立愈帝喜厚賜之一無所受令持¶
香禱青城山還復召問以長生久視之術坦曰先禁諸¶
<pb:KR2a0032_WYG_462-18b>¶
欲勿令放逸丹經萬巻不如守一帝歎服書清静二字¶
以名其菴且繪其像禁中荆南帥李道雅敬坦坦嵗謁¶
道隆興初道入朝髙宗孝宗問之皆稱皇甫先生而不¶
名坦又善相人嘗相道中女必為天下母後果為光宗¶
后¶
王克明字彦昭其始饒州樂平人後徙湖州烏程縣紹¶
興乾道間名醫也初生時每乏乳餌以粥遂得脾胃疾¶
<pb:KR2a0032_WYG_462-19a>¶
長益甚醫以為不可治克明自讀難經素問以求其法¶
刻意處藥其病乃愈始以術行江淮入蘓湖鍼灸尤精¶
診脉有難療者必沉思得其要然後予之藥病雖數證¶
或用一藥以除其本本除而餘病自去亦有不予藥者¶
期以某日自安有以為非藥之過過在某事當随其事¶
治之言無不騐士大夫皆自屈與游魏安行妻風痿十¶
年不起克明施鍼而歩履如初胡秉妻病氣袐腹脹號¶
呼逾旬克明視之時秉家方㑹食克明謂秉曰吾愈恭¶
人病使預㑹可乎以半硫圓碾生薑調乳香下之俄起¶
<pb:KR2a0032_WYG_462-19b>¶
對食如平常盧州守王安道風禁不語旬日他醫莫知¶
所為克明令熾炭燒地灑藥置安道于上湏臾而蘓金¶
使黒鹿谷過姑蘓病傷寒垂死克明治之明日愈及従¶
徐度聘金黒鹿谷適為先排使待克明厚甚克明訝之¶
谷乃道其故由是名聞北方後再従吕正已使金金接¶
伴使忽被危疾克明立起之却其謝張子盖救海州戰¶
士大疫克明時在軍中全活者㡬萬人子盖上其功克¶
<pb:KR2a0032_WYG_462-20a>¶
明力辭之克明頗知書好侠尚義常數千里赴人之急¶
初試禮部中選累任醫官王炎宣撫四川辟克明不就¶
炎怒劾克明避事坐貶秩後遷至額内翰林醫痊局賜¶
金紫紹興五年卒年六十七¶
莎衣道人姓何氏淮陽軍朐山人祖執禮仕至朝議大¶
夫道人避亂渡江嘗舉進士不中紹興末来平江一日¶
自外歸倐若狂者身衣白襴晝匄食于市夜止天慶觀¶
久之衣益敝以莎緝之嘗遊妙嚴寺臨池見影豁然大¶
悟人無貴賤問休咎罔不竒中㑹有瘵者乞醫命持一¶
<pb:KR2a0032_WYG_462-20b>¶
草去旬日而愈衆翕然傳莎草可以愈疾求而不得者¶
或遂不起由是逺近異之孝宗一夕夢莎衣人跣哭来¶
弔者訊之曰蘓人也詰其故不肯言帝寤以語内侍㑹¶
后及太子薨帝哀泣内侍進前勉釋并道前夢帝廼矍¶
然因遣使召之不至帝念恢復大計累嵗未有所屬后¶
位虗且久乃焚香黙言何誠能仙頋必知朕意遂遣中¶
官致贄不言所以道人見之掉首吴音曰有中國即有¶
<pb:KR2a0032_WYG_462-21a>¶
外夷有日即有月不湏問趣之去使者歸奏帝甚異之¶
遂賜號通神先生為築庵觀中賜衣數襲皆不受好事¶
者强邀入庵大笑而出復于故䖏衆日以珍饌餉之每¶
食于通衢逮飽即去帝嵗命内侍即其居設千道齋合¶
雲水之士施予優普一嵗偶踰期衆咸訝而請道人亟¶
起于卧揺手瞬目而招之曰亟来亟来是日内侍至平¶
望衆益服其神光宗即位召之又不至慶元六年卒¶
孫守榮臨安富陽人生七嵗病瞽遇異人教以風角鳥¶
占之術其法以音律推五數播五行測度萬物始終盛¶
<pb:KR2a0032_WYG_462-21b>¶
衰之理凡問者一語頃輙知休咎守榮既悟異人授以¶
鐡笛遂去不復見守榮因號富春子吹笛市中人初不¶
識也然其術率騐寳慶間遊吴興聞譙樓鼓角聲驚曰¶
旦夕且有變土人當有典郡者見王元春即賀之曰作¶
郷郡者必君也元春初不之信越两月潘丙作亂元春¶
以告變功果典郡自是富春子之名大顯貴人争延致¶
之淮南帥李曽伯薦諸朝既至謁丞相史嵩之閽者以¶
<pb:KR2a0032_WYG_462-22a>¶
晝寝辭守榮曰丞相方釣魚園池何得云爾閽者驚異¶
入白丞相丞相一見頗喜之自是數出入相府一日庭¶
鵲噪令占之曰来日晡時當有寳物至明日李全果以¶
玉柱斧為貢嵩之又嘗得李全檄藏袖中詢其事守榮¶
曰此李全詐假布囊二十萬爾剝封果如其説士大夫¶
咸詢履歴守榮不盡荅私謂所知曰吾以音推諸朝紳¶
互有贏縮宋禄其殆終乎後為嵩之所忌誣以他罪貶¶
死逺郡¶
　宋史巻四百六十二¶
<pb:KR2a0032_WYG_462-22b>¶
