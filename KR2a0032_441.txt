# -*- mode: mandoku-view -*-
#+TITLE: 宋史
#+DATE: 2018-03-31 09:03:39.822142
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷四百四十一
<pb:KR2a0032_WYG_441-1a>¶
欽定四庫全書¶
　宋史卷四百四十一¶
元中書右丞相總裁托克托等修¶
¶
　列傳第二百¶
¶
文苑三¶
¶
¶
陳充　　吴淑(舒雅)黄夷簡　盧稹(謝炎許洞附)¶
¶
¶
徐鉉　　句中正　曾致堯　　刁衎¶
¶
¶
姚鉉　　李建中　洪湛　　　路振¶
¶
<pb:KR2a0032_WYG_441-1b>¶
崔遵度　陳越¶
¶
陳充字若虚益州成都人家素豪盛少以聲酒自娛不¶
樂從宦邑人敦廹赴舉至京師有名場屋間雍熙中天¶
府禮部奏名皆為進士之冠廷試擢甲科釋褐孟州觀¶
察推官就改掌書記㑹宼凖薦其文學得召試授殿中¶
丞出知明州入為太常博士直昭文館遷工部刑部員¶
外郎久病告滿除籍眞宗憐其貧病令致仕給半奉未¶
幾病間守本官仍充職以乆次遷兵部員外郎景徳中¶
<pb:KR2a0032_WYG_441-2a>¶
與趙安仁同知貢舉改工部刑部郎中大中祥符六年¶
以足疾不任朝謁出權西京留守御史臺旋以本官分¶
司卒年七十充詞學典贍唐牛僧儒著善惡無餘論言¶
堯舜之善伯鯀之惡俱不能慶殃及其子充因作論以¶
反之文多不載性曠達善談謔澹扵榮利自號中庸子¶
上頗熟其名以疾故不登詞職臨終自為墓誌有集二¶
十卷¶
吳淑字正儀潤州丹陽人父文正仕吳至太子中允好¶
學多自繕寫書淑幼俊爽屬文敏速韓熙載潘佑以文¶
<pb:KR2a0032_WYG_441-2b>¶
章著名江左一見淑深加器重自是每有滯義難扵措¶
詞者必命淑賦述以校書郎直内史江南平歸朝乆不¶
得調甚窮窘俄以近臣延薦試學士院授大理評事預¶
修太平御覽太平廣記文苑英華一日召對便殿出古¶
碑一編令淑與吕文仲杜鎬讀之歴太府寺丞著作佐¶
郎始置祕閣以本官充校理嘗獻九絃琴五絃阮頌太¶
宗賞其學問優博又作事類賦百篇以獻詔令注釋淑¶
<pb:KR2a0032_WYG_441-3a>¶
分注成三十卷上之遷水部員外郎至道二年兼掌起¶
居舎人事預修太宗實録再遷職方員外郎時諸路所¶
上閏年圖皆儀鸞司掌之淑上言曰天下山川險要皆¶
王室之祕奥國家之急務故周禮職方氏掌天下圖籍¶
漢祖入闗蕭何收秦籍由是周知險要請以今閏年所¶
納圖上職方又州郡地理犬牙相入向者獨畫一州地¶
形則何以傅合他郡望令諸路轉運使每十年各畫本¶
路圖一上職方所冀天下險要不窺牖而可知九州輪¶
廣如指掌而斯在從之㑹詔詢禦戎之䇿淑抗疏請用¶
<pb:KR2a0032_WYG_441-3b>¶
古車戰法上覽之頗嘉其博學咸平五年卒年五十六¶
淑性純静好古詞學典雅初王師圍建業城中乏食里¶
閈有與淑同宗者舉家皆死惟存二女孩淑即收養如¶
所生及長嫁之時論多其義有集十卷善筆札好篆籕¶
取說文有字義者千八百餘條撰說文五義三卷又著¶
江淮異人録三卷祕閣閒談五卷子安節讓夷遵路皆¶
進士及第遵路官至祠部員外郎祕閣校理¶
<pb:KR2a0032_WYG_441-4a>¶
舒雅字子正久仕李氏江左平為将作監丞後充祕閣¶
校理好學善屬文與吳淑齊名累遷職方員外郎求出¶
得知舒州仍賜金紫恬扵榮宦州之潛山靈仙觀有神¶
僊勝迹郡秩滿即請掌觀事東封就加主客郎中改直¶
昭文館轉刑部在觀累年優游山水吟詠自樂時人美¶
之卒年七十餘弟雄端拱二年進士¶
黄夷簡字明舉福州人父延樞為王審知從事甚被親¶
遇嗣王延鈞以女妻之錢氏取福州署光禄卿夷簡少¶
孤好學有名於江東為錢惟治明州判官太平興國初¶
<pb:KR2a0032_WYG_441-4b>¶
隨錢俶來朝授檢校祕書少監元帥府掌書記賜以襲¶
衣器幣鞍勒馬八年俶讓元帥改授夷簡淮海國王府¶
判官雍熙四年俶改封許王出鎮南陽加夷簡倉部員¶
外郎充許王府判官俶薨歸朝為考功員外郎累遷都¶
官郎中掌名表人頗稱其得體至道二年上言浙右人¶
無預館閣之職者因自陳嘗勸錢俶入朝詞甚懇激太¶
宗憐之命直祕閣俄判吏部南曹咸平中召試翰林遷¶
<pb:KR2a0032_WYG_441-5a>¶
光禄少卿初宰相張齊賢欲引夷簡與曾致堯並知制¶
誥有急制值舎人出院即封除自命夷簡草之物議以¶
為不可故但進秩而已景徳中夷簡被病告滿二百日¶
御史臺言當除籍真宗以其吳越舊僚有詞學且年老¶
母在特命續其月廩大中祥符初遷祕書少監三年丁¶
内艱上遣中使存問賻贈有加因請護母䘮歸浙右許¶
之且欲不絶其奉給特授檢校祕書監平江軍節度副¶
使踰年卒年七十七夷簡喜談論善屬文尤工詩詠老¶
而不輟嘗攝鴻臚卿䕶許國長公主葬在道駙馬都尉¶
<pb:KR2a0032_WYG_441-5b>¶
魏咸信禮接甚薄夷簡䘖之言於上云發引之日以錢¶
三十千遺臣治装不重王人若有輕國命之意臣拒不¶
納上遣中使詰咸信咸信言夷簡始受命屢有求丐又¶
獻挽詞以希賂遺臣皆不敢受以是為慊既而夷簡又¶
貢歌詩一編大率譏咸信吝嗇且形扵怨詛復言所未¶
受三十千錢意欲索取真宗甚鄙之且不欲其詩歌流¶
布扵外命中書召夷簡對焚之士大夫以是薄其為人¶
<pb:KR2a0032_WYG_441-6a>¶
浙右士之秀者又有盧稹謝炎許洞¶
盧稹字淑㣲杭州人幼頴悟七嵗能詩十二學屬文及¶
長曉五經大義酷嗜周易孟子端拱初㳺京師時徐鉉¶
以宿儒為士子所宗覽稹文甚竒之為延譽於朝是年¶
登進士第調補真定束鹿主簿至府值契丹圍城未及¶
赴官卒年二十七嘗著五帝皇極志孺子問翼聖書數¶
十篇¶
謝炎字化南蘇州嘉興人父崇禮泰寧軍掌書記炎慕¶
韓桞為文與盧稹齊名時謂之盧謝稹㦏懦炎勁急反¶
<pb:KR2a0032_WYG_441-6b>¶
相厚善端拱初舉進士調補昭應主簿徙伊闕連知華¶
容公安二縣卒年三十四集二十卷¶
許洞字洞天蘇州吳縣人父仲容太子洗馬致仕洞性¶
疎雋幼時習弓矢擊刺之伎及長折節勵學尤精左氏¶
傳咸平三年進士解褐雄武軍推官嘗詣府白事有卒¶
踞坐不起即杖之時馬知節知州洞又移書責知節知¶
節怒其狂狷不遜㑹洞輙用公錢奏除名歸吳中數年¶
<pb:KR2a0032_WYG_441-7a>¶
日以酣飲為事嘗從民坊貰酒一日大署壁作酒歌數¶
百言鄉人爭徃觀其酤數倍乃盡捐洞所負景徳二年¶
獻所撰虎鈴經二十卷應洞識韜畧運籌决勝科以負¶
譴報罷就除均州參軍大中祥符四年祀汾隂獻三盛¶
禮賦召試中書改烏江縣主簿卒年四十二有集一百¶
卷又著春秋釋幽五卷演玄十卷¶
徐鉉字鼎臣揚州廣陵人十嵗能屬文不妄㳺處與韓¶
熙載齊名江東謂之韓徐仕吳為校書郎又仕南唐李¶
昪父子試知制誥與宰相宋齊丘不協時有得軍中書¶
<pb:KR2a0032_WYG_441-7b>¶
檄者鉉及弟鍇評其援引不當檄乃湯悅所作悅與齊¶
丘誣鉉鍇洩機事鉉坐貶泰州司户掾鍇貶為烏江尉¶
俄復舊官時景命内臣車延規傳宏營屯田於楚州處¶
事苛細人不堪命致盗賊羣起命鉉乗傳廵撫鉉至楚¶
州奏罷屯田延規等懼逃罪鉉捕之急權近側目及捕¶
得賊首即斬之不俟報坐專殺流舒州周世宗南征景¶
徙鉉饒州俄召為太子右諭徳復知制誥遷中書舎人¶
<pb:KR2a0032_WYG_441-8a>¶
景死事其子煜為禮部侍郎通署中書省事歴尚書右¶
丞兵部侍郎翰林學士御史大夫吏部尚書宋師圍金¶
陵煜遣鉉求緩兵時煜将朱令贇将兵十餘萬自上江¶
來援煜以鉉既行欲止令贇勿令東下鉉曰此行未保¶
必能濟艱江南所恃者援兵爾奈何止之煜曰方求和¶
解而復决戰豈利扵汝乎鉉曰要以社禝為計豈顧一¶
介之使置之度外可也煜泣而遣之及至雖不能緩兵¶
而入見辭歸禮遇皆與常時同及隨煜入覲太祖責之¶
聲甚厲鉉對曰臣為江南大臣國亾罪當死不當問其¶
<pb:KR2a0032_WYG_441-8b>¶
他太祖嘆曰忠臣也事我當如李氏命為太子率更令¶
太平興國初李昉獨直翰林鉉直學士院從征太原軍¶
中書詔塡委鉉援筆無滯辭理精當時論能之師還加¶
給事中八年出為右散騎常侍遷左常侍淳化二年廬¶
州女僧道安誣鉉姦私下吏道安坐不實抵罪鉉亦貶¶
静難行軍司馬初鉉至京師見被毛褐者輙哂之邠州¶
苦寒終不御毛褐致冷疾一日晨起方冠帶遽索筆手¶
<pb:KR2a0032_WYG_441-9a>¶
疏約束後事又别署曰道者天地之母書訖而卒年七¶
十六鉉無子門人鄭文寳䕶其䘮至汴胡仲容歸其葬¶
於南昌之西山鉉性簡淡寡欲質直無矯餙不喜釋氏¶
而好神怪有以此獻者所求必如其請鉉精小學好李¶
斯小篆臻其妙隷書亦工嘗受詔與句中正葛湍王惟¶
恭等同校說文序曰許慎說文十四篇并序目一篇凡¶
萬六百餘字聖人之㫖蓋云偹矣夫八卦既畫萬象既¶
分則文字為之大輅載籍為之六轡先王敎化所以行¶
於百代及物之功與造化均不可忽也雖五帝之後改¶
<pb:KR2a0032_WYG_441-9b>¶
易殊體六國之勢文字異形然猶存篆籕之迹不失形¶
類之本及暴秦苛政散隷聿興便扵末俗人競師法古¶
文既變巧偽日滋至漢宣帝時始命諸儒修倉頡之法¶
亦不能復至光武時馬援上疏論文字之譌謬其言詳¶
矣及和帝時申命賈逵修理舊文扵是許慎采史籕李¶
斯楊雄之書博訪通人考之於逵作說文解字至安帝¶
十五年始奏上之而隷書之行已久加以行草八分紛¶
<pb:KR2a0032_WYG_441-10a>¶
然間出反以篆籕為奇怪之迹不復經心至於六籍舊¶
文相承傳寫多求便俗漸失本原爾雅所載草木魚鳥¶
之名肆志増益不可觀矣諸儒傳釋亦非精䆒小學之¶
徒莫能矯正唐大厯中李陽冰篆迹殊絶獨冠古今於¶
是刋定說文修正筆法學者師慕篆籕中興然頗排斥¶
許氏自為臆說夫以師心之獨見破先儒之祖述豈聖¶
人之意乎今之為字學者亦多陽冰之新義所謂貴耳¶
而賤目也自唐末喪亂經籍道息有宋膺運人文國典¶
粲然復興以為文字者六藝之本當由古法乃詔取許¶
<pb:KR2a0032_WYG_441-10b>¶
慎說文解字精加詳校垂憲百代臣等敢竭愚陋偹加¶
詳考有許慎注義序例中所載而諸部不見者審知漏¶
落悉從補録復有經典相承傳寫及時俗要用而說文¶
不載者皆附益之以廣篆籕之路亦皆形聲相從不違¶
六書之義者其間說文具有正體而時俗譌變者則具¶
於注中其有義理乖舛違戾六書者並列序扵後俾夫¶
學者無或致疑大抵此書務援古以正今不狥今而違¶
<pb:KR2a0032_WYG_441-11a>¶
古若乃髙文大冊則宜以篆籕著之金石至扵常行簡¶
牘則草隸足矣又許慎注解詞簡義奥不可周知陽冰¶
之後諸儒箋述有可取者亦從附葉猶有未盡則臣等¶
粗為訓釋以成一家之書說文之時未有反切後人附¶
益互有異同孫愐唐韻行之已乆今並以孫愐音切為¶
定庻幾學者有所適從焉鍇亦善小學嘗以許慎說文¶
依四聲譜次為十卷目曰說文解字韻譜鉉序之曰昔¶
伏羲畫八卦而文字之端見矣蒼頡摹鳥迹而文字之¶
形立矣史籕作大篆以潤色之李斯變小篆以簡易之¶
<pb:KR2a0032_WYG_441-11b>¶
其美至矣及程邈作隷而人競趨省古法一變字義浸¶
譌先儒許慎患其若此故集倉雅之學研六書之㫖博¶
訪通識考於賈逵作說文解字十五篇凡萬六百字字¶
書精博莫過扵是篆籕之體極扵斯焉其後賈魴以三¶
春之書皆為隸字隸字始廣而篆籕轉微後漢及今千¶
有餘嵗凡善書者皆草隸焉又隷書之法有刪繁補闕¶
之論則其譌偽斷可知矣故今字書之數累倍扵前夫¶
<pb:KR2a0032_WYG_441-12a>¶
聖人創制皆有依據不知而作君子慎之及史闕文格¶
言斯在若草木魚鳥形聲相從觸類長之良無窮極苟¶
不折之以古義何足以觀故叔重之後玉篇切韻所載¶
習俗雖乆要不可施之於篆文徃者李陽冰天縱其能¶
中興斯學贊明許氏奐焉英發然古法背俗易為堙微¶
方今許李之書僅存扵世學者殊寡舊章罕存秉筆操¶
觚要資校閱而偏傍奥密不可意知尋求一字徃徃終¶
卷力省功倍思得其宜舎弟鍇特善小學因命取叔重¶
所記以切韻次之聲韻區分開卷可覩鍇又集通釋四¶
<pb:KR2a0032_WYG_441-12b>¶
十篇考先賢之㣲言暢許氏之玄㫖正陽氷之新義折¶
流俗之異端文字之學善矣盡矣今此書止欲便扵檢¶
討無恤其他故聊存古訓以為别識其餘敷演有通釋¶
五音凡十卷貽諸同志云鉉親為之篆鏤板以行扵世¶
鍇字楚金四嵗而孤母方教鉉未暇及鍇能自知書李¶
景見其文以為祕書省正字累官内史舎人因鉉奉使¶
入宋憂懼而卒年五十五李穆使江南見其兄弟文章¶
<pb:KR2a0032_WYG_441-13a>¶
嘆曰二陸不能及也鉉有文集三十卷質疑論若干卷¶
所著稽神録多出於其客蒯亮鍇所著則有文集家傳¶
方輿記古今國典賦苑嵗時廣記云¶
句中正字坦然益州華陽人孟昶時館扵其相母昭裔¶
之第昭裔奏授崇文館校書郎復舉進士及第累為昭¶
裔從事歸朝補曹州録事參軍汜水令又為潞州録事¶
參軍中正精於字學古文篆隸行草無不工太平興國¶
二年獻八體書太宗素聞其名召入授著作佐郎直史¶
館被詔詳定篇韻四年命副張洎為高麗加恩使還遷¶
<pb:KR2a0032_WYG_441-13b>¶
左贊善大夫改著作郎與徐鉉重校定說文模印頒行¶
太宗覽之嘉賞因問中正凡有聲無字有幾何中正退¶
條為一卷以獻上曰朕亦得二十一字可并録之也時¶
又命中正與著作佐郎吳鉉大理寺丞楊文舉同撰定¶
雍熙廣韻中正先以門類上進面賜緋魚俄加太常博¶
士廣韻成凡一百卷特拜虞部員外郎淳化元年改直¶
昭文館三遷屯田郎中杜門守道以文翰為樂太宗神¶
<pb:KR2a0032_WYG_441-14a>¶
主及諡寳篆文皆詔中正書之嘗以大小篆八分三體¶
書孝經摹石咸平三年表上之眞宗召見便殿賜坐問¶
所書幾許時中正曰臣寫此書十五年方成上嘉歎良¶
久賜金紫命藏扵祕閣時乾州獻古銅鼎狀方而四足¶
上有古文二十一字人莫能曉命中正與杜鎬詳驗以¶
聞援據甚悉五年卒年七十四中正喜藏書家無餘財¶
子希古希仲並進士及第希仲太常博士蜀人又有孫¶
逢吉林罕逢常為蜀國子毛詩博士檢校刋刻石經罕¶
亦善文字之學嘗著說文二十篇目曰林氏小說刻石¶
<pb:KR2a0032_WYG_441-14b>¶
蜀中¶
曾致堯字正臣撫州南豊人太平興國八年進士解褐¶
符離主簿梁州録事参軍三遷著作佐郎直史館改祕¶
書丞出為兩浙轉運使嘗上言去嵗所部秋租惟湖州¶
一郡督納及期而蘇常潤三州悉有逋負請各按賞罰¶
太宗以江淮頻年氷災蘇常特甚所言刻薄不可行詔¶
戒致堯毋擾俄徙知夀州轉太常博士致堯性剛率好¶
<pb:KR2a0032_WYG_441-15a>¶
言事前後屢上章奏辭多激訐真宗即位遷主客員外¶
郎判鹽鐵勾院張齊賢薦其材任詞職命翰林試制誥¶
既而以輿議未允而罷李繼遷擾西鄙靈武危急命張¶
齊賢為涇原邠寧還慶等州經畧使選致堯為判官仍¶
遷户部員外郎既受命因抗疏自陳願不受章紱之賜¶
詞㫖狂躁詔御史府鞫其罪黜為黄州副使奪金紫未¶
幾復舊官改吏部員外郎歴知泰泉蘇揚鄂五州大中¶
祥符初遷禮部郎中坐知揚州日冐請一月奉降掌昇¶
州㩁酤轉户部郎中五年卒年六十六致堯頗好纂録¶
<pb:KR2a0032_WYG_441-15b>¶
所著有僊鳬羽翼三十卷廣中台志八十卷清邊前要¶
三十卷西陲要紀十卷為臣要紀一十五篇子易從易¶
占皆登進士第¶
刁衎字元賓昇州人父彦能仕南唐為昭武軍節度衎¶
用䕃為祕書郎集賢校理衣五品服以文翰入侍甚被¶
親昵李煜嘗令直清輝殿閱中外章奏金陵平從煜歸¶
宋太祖賜緋魚授太常寺太祝稱疾假滿屏居輦下者¶
<pb:KR2a0032_WYG_441-16a>¶
數嵗太平興國初李昉扈䝉在翰林勉其出仕因撰聖¶
徳頌獻之詔復本官出知睦州桐廬縣㑹詔羣臣言事¶
衎上諌刑書謂淫刑酷法非律文所載者望詔天下悉¶
禁止之廵檢使臣捕得盗賊亡卒並送本部法官訊鞫¶
無得擅加酷虐古者投姦凶扵四裔令逺方囚人盡歸¶
京闕以配務役最非其宜且神臯勝地天子所居豈使¶
流囚於此聚役自今外處罪人望勿許解送上京亦不¶
留於諸務充役又禮曰刑人扵市與衆棄之則知黄屋¶
紫宸之中非用刑行法之處望自今御前不行决罰之¶
<pb:KR2a0032_WYG_441-16b>¶
刑殿前引見司鉗黥法具並赴御史臺廷尉之獄敕杖¶
不以大小皆引赴御史廷尉京府或出中使或命法官¶
具禮監科以重聖皇明刑慎法之意或有犯刼盗亡命¶
罪重者刖足釘身國門布令此乃小民昧扵刑憲逼扵¶
衣食偶然為惡義不及他被其慘毒實傷風化亦望减¶
除其法如此則人情不駭各固其生和氣無傷必臻上¶
瑞再遷大理寺丞獻文四十篇召試授殿中丞通判湖¶
<pb:KR2a0032_WYG_441-17a>¶
州上疏請定天下酒稅額修郡縣城隍條約牧宰除兩¶
浙丁身錢禁汴水流屍凡五事俄知婺州遷國子博士¶
㑹考校百官殿最衎被召以無過得知光州就改虞部¶
員外郎轉運使状其政績優詔嘉奨徙知廬州眞宗即¶
位遷比部員外郎嘗上疏曰臣聞天下大器也羣生衆¶
畜也治大器者執一以正其度保衆畜者齊化以臻其¶
原故至人謂莫神扵天莫富扵地莫大扵帝王又曰帝¶
王乘地而總萬物以用人也則知萬乘之尊一人之位¶
等天地之覆燾若日月之照臨可不慎思慮以安民繫¶
<pb:KR2a0032_WYG_441-17b>¶
慘舒而被物所以堯舜篤善道以垂化而民謂之所天¶
桀紂懐凶徳以害世而民謂之獨夫則君之於民善惡¶
有如是之驗民之於君毁譽有如是之異陛下纂圖兹¶
始布政惟新所宜上順天心下從人欲進善以去惡避¶
毁而求譽遵唐虞之治斥辛癸之亂私賞無及扵小人¶
私罸無施扵君子任賢勿貳去邪勿疑開諫諍之門塞¶
讒佞之口愛而知其惡憎而知其善無以春秋鼎盛而¶
<pb:KR2a0032_WYG_441-18a>¶
耽於逸㳺無以血氣方剛而惑扵聲色若太祖之勤儉¶
若太宗之惠慈答天地敷錫之意保祖宗艱難之業則¶
周成漢文三宗之美不可同年而議擬也代還獻所著¶
本說十卷得以本官充祕閣校理出知潁州入為比部¶
員外郎改直祕閣充崇文院檢討時杜鎬陳彭年並預¶
檢討衎言此二人可專其任詔許解職判三司開拆司¶
預修冊府元龜加主客郎中求領外任得知湖州轉刑¶
部郎中嵗滿復預編修大中祥符六年書成授兵部郎¶
中入朝暴中風眩真宗遣使馳賜金丹已不救年六十¶
<pb:KR2a0032_WYG_441-18b>¶
九衎始仕李氏權勢甚盛父為藩帥家富扵財被服飲¶
膳極扵侈靡歸宋以純澹夷雅知名於時恬於禄位善¶
談笑喜棊奕交道敦篤士大夫多推重之子湛湜渭皆¶
登進士第湛刑部郎中湜屯田員外渭太常博士湛子¶
繹約天聖中並進士及第¶
姚鉉字寳之廬州合肥人太平興國八年進士甲科解¶
褐大理評事知潭州湘鄉縣三遷殿中丞通判簡宣昇¶
<pb:KR2a0032_WYG_441-19a>¶
三州淳化五年直史館侍宴内苑應制賦賞花釣魚詩¶
特被嘉賞翌日命中使就第賜白金以奨之至道初遷¶
太常丞充京西轉運使歴右正言右司諌河東轉運使¶
俄上言曰伏見諸路官吏或彊明蒞事恵愛及民者則¶
必立條教除其煩擾然狡胥之輩非其所便候其罷官¶
悉藏記籍害公蠧政莫甚於此禮云其人存則其政舉¶
其人亡則其政息又語曰舊令尹之政必告新令尹斯¶
實聖人之格言國家之急務也欲望所在官吏有經畫¶
利濟事可長乆者嵗終書歴受代日録付新官俾之遵¶
<pb:KR2a0032_WYG_441-19b>¶
守若事有灼然匪便聽上聞俟報改正詔從之咸平三¶
年河决鄆州王陵埽東南注鉅野又淮西城中積水壊¶
廬舎以鉉知州事徙州扵汶陽鄉之高原委以營度許¶
便宜從事工畢加起居舎人京東轉運使徙兩浙路鉉¶
雋爽頗尚氣薛映知杭州與之不恊事多矛盾映摭鉉¶
罪状數條宻以聞詔使劾之當奪一官特除名貶連州¶
文學吉州之萬安抵䖍江有贑石舟行其中湍險萬状¶
<pb:KR2a0032_WYG_441-20a>¶
鉉過感而賦之以自况大中祥符五年㑹赦移岳州又¶
移舒州俄授本州團練副使天禧四年卒年五十三鉉¶
文詞敏麗善筆札藏書至多頗有異本兩浙課吏寫書¶
亦薛映所掎之一事雖被竄斥猶傭夫荷擔以自隨有¶
集二十卷又采唐人文章纂為百卷目曰文粹卒後子¶
嗣復以其書上獻詔藏内府授嗣復永城主簿幼子稱¶
俊頴美秀頗善屬辭裁十嵗卒鉉紀其事為聰悟録人¶
多傳之¶
李建中字得中其先京兆人曾祖逢唐左衛兵曹參軍¶
<pb:KR2a0032_WYG_441-20b>¶
祖稠梁商州刺史辟地入蜀㑹王建僭據稠預佐命功¶
臣左衛将軍建中幼好學十四丁外艱㑹蜀平侍母居¶
洛陽聚學以自給携文遊京師為王祐所延譽館於石¶
熙載之第熙載厚待之太平興國八年進士甲科解褐¶
大理評事知岳州録事參軍轉運使李惟清薦其能再¶
遷著作佐郎監潭州茶埸改殿中丞歴通判道郢二州¶
柴成務領漕運再表稱薦轉太常博士時言事者多以¶
<pb:KR2a0032_WYG_441-21a>¶
權利進建中表陳時政利害序王霸之略太宗嘉賞因¶
引對便殿賜以緋魚㑹考課京朝官建中舊坐公累罰¶
金漏其事坐降授殿中丞監在京榷易務蘇易簡方被¶
恩顧多得對嘗言蜀中文士因及建中太宗亦素知之¶
命直昭文館建中父名昭文懇辭改集賢院數月出為¶
兩浙轉運副使再遷主客員外郎歴通判河南府知曹¶
解潁葵四州景徳中以久次進金部員外郎建中性簡¶
静風神雅秀恬於榮利前後三求掌西京留司御史臺¶
尤愛洛中風土就搆園池號曰静居好吟詠每㳺山水¶
<pb:KR2a0032_WYG_441-21b>¶
多留題自稱巖夫民伯加司封員外郎工部郎中建中¶
善修飬之術㑹命官校定道藏建中預焉又判太府寺¶
大中祥符五年冬命使泗州奉御製汴水發願文就致¶
設醮使還得疾明年卒年六十九建中善書札行筆尤¶
工多構新體草隸篆籕八分亦妙人多摹習爭取以為¶
楷法嘗手寫郭忠恕汗簡集以獻皆科斗文字有詔嘉¶
奨好古勤學多藏古器名畫有集三十卷子周道周士¶
<pb:KR2a0032_WYG_441-22a>¶
並進士及第周士歴侍御史江東陕西轉運三司鹽鐵¶
判官賜金紫終工部郎中周民太子中舎¶
洪湛字惟清昇州上元人曽祖勲南唐崇文館直學士¶
祖夀桐城令父慶元獻書李煜授奉禮郎補新喻令歸¶
宋至寃句令湛幼好學五嵗能為詩未冠録所著十卷¶
為齠年集舉進士有聲雍熙二年廷試已落復試擢寘¶
髙等解褐歸徳軍節度推官召還授右拾遺直史館端¶
拱初通判夀許二州歸宋與左正言尹黄裳馮拯右正¶
言王世則宋沆伏閤請立許王元僖為儲貳詞意狂率¶
<pb:KR2a0032_WYG_441-22b>¶
太宗怒時沆坐吕䝉正親黨已出為宜州團練副使上¶
因語近臣曰儲副邦國之本朕豈不知但近臣澆薄若¶
立太子即東宫僚屬皆湏稱臣官職聨次與上臺無異¶
人情深所不安此事朕自有時爾湛坐削職出知容州¶
黄裳知邕州拯知端州沆知靖州世則知䝉州容之戍¶
卒謀竊發者湛偵知亟斬之再遷比部員外郎知郴舒¶
二州咸平二年召還命試舎人院復直史館是秋命與¶
<pb:KR2a0032_WYG_441-23a>¶
閤門祗候韓紹輝使荆湖按視民事條奏利病甚衆還¶
判三司都磨勘司又與王欽若同知貢舉未幾同修起¶
居注時議城綏州邊臣互言利害遣湛與閤門祗候程¶
順竒同徃按視湛言城之利有七而害有二遂詔營葺¶
終以勞人罷之湛美風儀俊辨有材幹凡五使西北議¶
邊要眞宗有意擢任顧遇甚厚曲宴苑中賦賞詩不移¶
晷以獻深被褒賞五年春有河隂民常徳方訟臨津尉¶
任懿納賄登第事下御史臺鞫得懿欵云咸平二年補¶
太學生寓僧仁雅舎因仁雅求院之主僧恵泰為道地¶
<pb:KR2a0032_WYG_441-23b>¶
署紙許銀七鋌仁雅惠泰隐其二易為五鋌惠泰素識¶
王欽若已在貢院乃因館客寗文徳僕夫徐興納署紙¶
扵欽若妻李李宻召家僕祁睿書懿名扵左臂并口傳¶
許賂之數入省告欽若及懿過五揭睿復持湯飲至省¶
欽若遣睿語李令取其銀懿未即與既而懿預奏名授¶
官未行丁内艱還鄉里仁雅馳書索銀形扵詛罵徳方¶
者賣卜縣市獲其書以告中丞趙昌言具其事奏白請¶
<pb:KR2a0032_WYG_441-24a>¶
逮欽若屬吏先是欽若為亳州判官睿其㕔幹及代歸¶
以睿從行而未除州之役籍及貢舉事畢㑹州人張續¶
還鄉行服託為睿去籍名至是欽若訴云睿休役之後¶
始傭於家而恵泰未嘗及門欽若方被寵顧乃詔翰林¶
侍讀學士邢昺内侍副都知閻承翰并驛召知曹州邉¶
肅知許州母賓古就太常寺别鞫懿易欵云有妻兄張¶
駕舉進士識湛懿亦與駕同造湛門嘗以石榴二百枚¶
木炭百秤饋之懿之輸銀也但憑二僧達一主司實不¶
知誰何廼以為湛納其銀湛適使陜西中途召還時張¶
<pb:KR2a0032_WYG_441-24b>¶
駕已死寗文徳徐興悉遁去欽若近參機務門下僕使¶
多新募至不識惠泰故無與左證又固執知舉時未有¶
祁睿遂以湛受銀法當死特詔削籍流儋州懿杖脊配¶
隸忠靖軍惠泰坐受簡札及隐銀未入已以年七十餘¶
當贖銅八斤特杖一百黥面配商州坑冶仁雅杖脊配¶
隸郢州牢城而不窮用銀之端初王旦與欽若知舉出¶
拜樞宻副使以湛代領其事湛之入貢院懿已試第三¶
<pb:KR2a0032_WYG_441-25a>¶
埸畢及官收湛贓家實無物湛素與梁顥善或假顥白¶
金器乃取以輸官六年㑹赦移恵州至化州調馬驛卒¶
年四十一湛時一子偕行甚幼州以聞特詔賜錢二萬¶
官為䕶䘮還揚州因詔命官配流嶺外而沒者悉給緡¶
錢聽其歸葬如親屬幼穉者所在遣牙校部送之湛有¶
集十卷子鼎大中祥符四年進士至度支員外郎直史¶
館鹽鐵判官¶
路振字子發永州祁陽人唐相巖之四世孫巖貶死嶺¶
外其子琛避地湘潭間遂居焉振父洵美事馬希果署¶
<pb:KR2a0032_WYG_441-25b>¶
連州從事謝病終於家振幼頴悟五嵗誦孝經論語十¶
嵗聽講隂符裁百言而止洵美責之俾終其業振曰百¶
言演道足矣餘何必學洵美大竒之十二丁外艱母氏¶
慮其廢業日加誨激雖隆冬盛暑未始有懈淳化中舉¶
進士太宗以詞場之弊多事輕淺不能該貫古道因試¶
巵言日出賦觀其學術時就試者凡數百人咸&KR0787;眙忘¶
其所出雖當時馳聲場屋者亦有難色振寒素遊京師¶
<pb:KR2a0032_WYG_441-26a>¶
人罕知者所作賦尤為典贍太宗甚嘉之擢寘甲科釋¶
褐大理寺評事通判邠州徙徐州召還直史館復遣之¶
任遷太子中允知濱州一日契丹至城下兵少民相恐¶
衆謂振文吏無戰禦方畧環聚而泣振乃親加撫諭且¶
以敵盛不可與爭鋒宜堅壁自守數日契丹引去轉運¶
使劉綜稱其能詔書褒美常作祭戰馬文曰咸平中契¶
丹犯高陽闗執大将康保裔畧河朔而去天子幸魏特¶
遣将王榮以五千騎追之榮無将材但能走馬以馳射¶
為事受命恇怯數日不敢行伺賊渡河而後發有剽淄¶
<pb:KR2a0032_WYG_441-26b>¶
齊者數千騎尚屯泥沽榮不欲見敵遂以其騎略河南¶
岸而還晝夜急騎馬不秣而道斃者十有四五天子憫¶
之遣使收瘞焉因作祭文曰房駟之精降為驪騂飲泉¶
呀風流沙激霆虎脊孤聳龍媒鷙獰丹髦曉霞的顙秋¶
星茀方著幹宜乘旋膺巉臚角起方背珠明爾其絶塞¶
草荒八月隕霜毛縮蹄堅筋舒胍張獸惡恐噬虬獰欲¶
驤噴沙散沫千里飛雪圉人負紖武士索鐵前遮後突¶
<pb:KR2a0032_WYG_441-27a>¶
雷動地裂忽挽一而制百終伏撾而受絏牧官劬劬嵗¶
入劵書蹄躈纍纍通乎鬼區名駒大&KR2506;銜尾入塞勞其¶
酋長餙以駔儈蜀錦吳繒積如丘陵馬歸於我也重幣¶
入扵彼也輕扵是格黄金之覊浴天池之波鼓鬛雲衢¶
弄影星河或踶而囓或齅而吪原蠶申禁駔駿何多帝¶
念神物來經遠道閱之於内殿養之於外皁飲以玉池¶
秣之瑶草窮冬邊塵入我河漘羽書宵飛龍馭北廵選¶
仗下之名馬屬閫外之武臣琱戈電燭禁旅星陳授以¶
長䇿帥以全軍壯士怒兮山可擘猛馬哮兮虎可咋何¶
<pb:KR2a0032_WYG_441-27b>¶
嚄唶之無勇反遷延而避敵冰霜凄凄介甲而馳不飲¶
不秣載渇載飢駿馬餒死行人嗟咨委天骨於衢路反¶
星精於雲霧報主恩之無及齊戎力而何誤生芻致祭¶
弊帷成禮瘞爾崇岡全爾具體馬如有神知帝之仁嗚¶
呼又以西兵未弭入判大理寺改太常丞知河中府徙¶
知鄧州代還判吏部南曹三司催欠憑由司景徳中使¶
福建廵撫俄判鼓司登聞院㑹修兩朝國史以振為編¶
<pb:KR2a0032_WYG_441-28a>¶
修官大中祥符初使契丹撰乗軺録以獻改太常博士¶
左司諫擢知制誥振文詞温麗屢奏賦頌為名輩所稱¶
尤長詩詠多警句及居文翰之職深惬物議自是彌加¶
精厲從祀醮亳時同職分局掌事振獨直行在專典綸¶
翰牋奏填委應用無滯時推其敏贍七年同修起居注¶
張復崔遵度以書事誤失降秩擇振與夏竦代之嗜酒¶
得疾其冬卒年五十八録其子綸為太常寺奉禮郎振¶
純厚無城府恂恂如也時人惜其登用之晩有集二十¶
卷又嘗采五代末九國君臣行事作世家列傳書未成¶
<pb:KR2a0032_WYG_441-28b>¶
而卒¶
崔遵度字堅白本江陵人後徙淄州之淄川純介好學¶
始七嵗受經於叔父憲嘗以春秋編年史漢紀傳之例¶
問扵憲憲曰此兒他日成令名矣太平興國八年舉進¶
士解褐和州主簿換臨汾饋芻糧三抵綏州渉無定河¶
河沙與水混流無定跡䧟溺相繼遵度憫之著銘以紀¶
焉端拱初轉運副使夏侯濤上其勤状召歸對便坐因¶
<pb:KR2a0032_WYG_441-29a>¶
獻文自薦時新建祕閣命中書試作頌一首擢著作佐¶
郎淳化中吏部侍郎李至薦之遷殿中丞出知忠州李¶
順之亂賊遣其黨張餘來攻遵度領甲士百餘背城而¶
戰賊踰堞以入遵度投江中頼州兵援之得免坐失城¶
池貶崇陽令移鹿邑咸平初復為太子中允景徳初内¶
出遵度名引對崇政殿詔索所著文召試舎人院改太¶
常丞直史館㑹修兩朝國史與路振並為編修官大中¶
祥符元年命同修起居注東封進博士祀汾隂是嵗真¶
宗以兩省官絶少故因覃慶選補之命為左司諫遵度¶
<pb:KR2a0032_WYG_441-29b>¶
與物無競口不言是非淳澹清素於勢利泊如也掌右¶
史十餘嵗立墀上常退匿楹間慮上之見善鼓琴得其¶
深趣所僦舎甚湫隘有小閣手植竹數本朝退黙坐其¶
上彈琴獨酌翛然自適常著琴箋云世之言琴者必曰¶
長三尺六寸象期之日十三徽象期之月居中者象閏¶
前世未有辨者至唐協律郎劉貺以樂器配諸節候而¶
謂琴為夏至之音至於泛聲卒無述者愚嘗病之因張¶
<pb:KR2a0032_WYG_441-30a>¶
弓附案泛其弦而十三徽聲具焉况琴瑟之弦乎是知¶
非所謂象者蓋天地自然之節耳又豈止夏至之音而¶
已夫易有太極是生兩儀兩儀者太極之節也四時者¶
兩儀之節也律吕者四時之節也晝夜者律吕之節也¶
刻漏者晝夜之節也節節相受自細至大而嵗成焉既¶
不可使之節亦不可使之不節氣之自然者也氣既節¶
矣聲同則應既不可使之應亦不可使之不應數之自¶
然者也既節且應則天地之交成矣文之義也或任形¶
而著或假物而彰日星文乎上山川理乎下動物植物¶
<pb:KR2a0032_WYG_441-30b>¶
花者節者五色具矣斯任形者也至於人常有五性而¶
不著以事觀之然後著日常有五色而不見以水觀之¶
然後見氣常有五音而不聞以弦攷之然後聞斯假物¶
者也是故聖人不能作易而能知自然之數不能作琴¶
而能知自然之節何則數本扵一而成扵三因而重之¶
故易六畫而成卦及其應也一必扵四二必扵五三必¶
扵六焉氣氣相召其應也必矣卦既畫矣故畫琴焉始¶
<pb:KR2a0032_WYG_441-31a>¶
以一弦泛桐當其節則清然而號不當其節則冺然無¶
聲豈人力也哉且徽有十三而居中者為一自中而左¶
泛有三焉又右泛有三焉其聲殺而已絃盡則聲减及¶
其應也一必扵四二必扵五三必扵六焉節節相召其¶
應也必矣易之書也偶三為六三才之配具焉萬物由¶
之而出雖曰六畫及其數也止三而已矣琴之畫也偶¶
六而根扵一一鐘者道之所生也在數為一在律為黄¶
在音為宫在木為根在四體為心衆徽由之而生雖曰¶
十三及其節也止三而已矣卦之徳方經也蓍之徳圓¶
<pb:KR2a0032_WYG_441-31b>¶
緯也故萬物不能逃其象徽三其節經也絃五其音緯¶
也故衆音不能勝其文先儒謂八音以絲為君絲以琴¶
為君愚謂琴以中徽為君盡矣夫徽十三者蓋盡昭昭¶
可聞者也苟盡絃而考之乃總有二十三徽焉是一氣¶
也丈絃具之尺絃亦具之豈有長短大小之限哉是則¶
萬物本於天地天地本於太極太極之外以至於萬物¶
聖人本扵道道本扵自然自然之外以至扵無為樂本¶
<pb:KR2a0032_WYG_441-32a>¶
於琴琴本於中徽中徽之外以至扵無聲是知作易者¶
考天地之象也作琴者考天地之聲也徃者藏音而未¶
談來者專聲而忘理琴箋之作也庻乎近之苟其闕也¶
請俟君子世稱其知言七年東郊建壇恭謝壇上設正¶
坐奉天地配坐奉二聖遵度時與張復同典記注書昊¶
天為天皇又増聖祖配位坐謬誤降為右正言復亦責¶
為工部郎中踰嵗並復其秩九年仁宗以夀春郡王開¶
府詔宰相擇耆徳方正有學術之士咸曰遵度力學有¶
士行時稱長者遂命與張士遜並為王友改户部員外¶
<pb:KR2a0032_WYG_441-32b>¶
郎賜服金紫又賚襲衣犀帯緡錢上作七言詩寵之因¶
謂左右曰翊善記室皆府屬也故王皆受拜今賓友之¶
禮當令答拜府中文翰皆遵度所作王讀孝經徹章復¶
以御詩賜之國史成拜吏部員外郎昇邸進封改禮部¶
郎中充諮議参軍儲宫建又加吏部兼左諭徳未幾命¶
使契丹判司農寺遵度性寡合喜讀易嘗云意有疑則¶
彈琴辨其數筮易觀其象無不䆒也天禧四年八月卒¶
<pb:KR2a0032_WYG_441-33a>¶
年六十七其子拜官者二人仁宗即位特詔贈工部侍¶
郎又授其二孫官有集二十卷¶
陳越字損之開封尉氏人祖守危興道令父夏虞部員¶
外郎越少好學尤精歴代史善屬文辭氣俊㧞咸平中¶
詔舉賢良刑部侍郎郭鷙薦之䇿入第四等解褐将作¶
監丞通判舒州徙知端州又徙袁州未幾召還遷著作¶
佐郎直史館掌鼓司登聞院預修冊府元龜與陳從易¶
劉筠尤為勤職眞宗以其奉薄並命月増錢五千車駕¶
朝陵掌留司名表時稱為工自是兩府牋奏多命草之¶
<pb:KR2a0032_WYG_441-33b>¶
勲貴家以銘誌為請者甚衆遷太常丞羣牧判官祀汾¶
隂擢為左正言越耿槩任氣喜箴切朋友放曠盃酒間¶
家徒壁立不以屑意然嗜酒過差每食必先引數升罕¶
有醒日亦用是遘疾大中祥符五年卒年四十無子母¶
老人皆傷之越兄咸嘗舉進士未第楊億杜鎬陳彭年¶
列奏為言真宗憫之及冊府元龜奏御特賜咸同三傳¶
出身故事中書章奏皆舍人為之東封後朝廷多慶禮¶
<pb:KR2a0032_WYG_441-34a>¶
舎人或以他務所嬰乃擇館閣官得盛度路振劉筠夏¶
竦宋綬洎越分撰表奏宰相嘗以名聞其後皆相次掌¶
外制唯越不及登擢時論惜之¶
　宋史卷四百四十一¶
<pb:KR2a0032_WYG_441-34b>¶
<pb:KR2a0032_WYG_441-35a>¶
　宋史卷四百四十一考證¶
徐鉉傳揚州廣陵人○(臣人龍)按南唐書鉉世為㑹稽¶
　人父延休為吳江都少尹遂家廣陵¶
　宋史卷四百四十一考證¶
<pb:KR2a0032_WYG_441-35b>¶
