# -*- mode: mandoku-view -*-
#+TITLE: 宋史
#+DATE: 2018-03-31 09:03:28.240408
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷二百六十九
<pb:KR2a0032_WYG_269-1a>¶
欽定四庫全書¶
　宋史巻二百六十九¶
元中書右丞相總裁托克托等修¶
¶
　列傳二十八¶
¶
陶榖　　　扈䝉　　　王著　　　王祜(子旭孫質)¶
¶
¶
楊昭儉　　魚崇諒　　張澹　　　高錫(從子冕)¶
¶
陶榖字秀實邠州新平人本姓唐避晋祖諱改焉歴北¶
齊隋唐為名族祖彦謙歴慈絳澧三州刺史有詩名自¶
號鹿門先生父渙領夷州刺史唐季之亂為邠帥楊崇¶
<pb:KR2a0032_WYG_269-1b>¶
本所害時榖尚幼隨母栁氏育崇本家十餘歳能屬文¶
起家校書郎單州軍事判官嘗以書干宰相李崧崧甚¶
重其文時和凝亦為相同奏為著作佐郎集賢校理改¶
監察御史分司西京遷虞部員外郎知制誥會晋祖廢¶
翰林學士兼掌内外制詞目繁委榖言多委愜為當時¶
最少帝初賜緋袍靴笏黒銀帶天福九年加倉部郎中¶
初崧從契丹以北高祖入京師以崧第賜蘇逢吉而崧¶
<pb:KR2a0032_WYG_269-2a>¶
别有田宅在西京逄吉皆取之崧自北還因以宅劵獻¶
逄吉逄吉不悅而崧子弟數出怨言其後逄吉乃誘告¶
崧與弟嶼㠖等下獄崧懼移病不出崧族子昉為秘書¶
郎嘗徃侯崧崧語昉曰邇來朝廷於我有何議昉曰無¶
他聞唯陶給事徃徃於稠人中厚誣叔父崧歎曰榖自¶
單州判官吾取為集賢校理不數年擢掌詔命吾何負¶
於陶氏子哉及崧遇禍昉嘗因公事詣榖榖問昉識李¶
侍中否昉歛衽應曰逺從叔爾榖曰李氏之禍榖出力¶
焉昉聞之汗出榖性急率嘗與兖帥安審信集㑹杯酒¶
<pb:KR2a0032_WYG_269-2b>¶
相失為審信所奏時方姑息武臣榖坐責授太常少卿¶
嘗上言頃涖西臺每見臺司詳斷刑獄少有即時決者¶
至於閭閻夫婦小有争訟淹滯即時坊市死亡䘮葬必¶
俟臺司判狀奴婢病亡亦須檢驗吏因縁為姦而邀求¶
不已經旬不獲埋瘞望申條約以革其弊從之俄拜中¶
書舍人嘗請敎習樂工停二舞郎及禁民伐桑棗為薪¶
並從其請開運三年賜金紫契丹主北歸脅榖令從行¶
<pb:KR2a0032_WYG_269-3a>¶
榖逃匿僧舍中衣布褐陽為行者状軍士意其詐持刅¶
陵脅者日數四榖頗工歴數謂同軰曰西南五星連珠¶
漢地當有王者出契丹主必不得歸國及耶律德光死¶
有孛光芒指北榖曰自此契丹自相魚肉永不亂華矣¶
遂歸漢為給事中乾祐中令常參官轉對榖上言曰五¶
日上章曾非舊制百官敘對且異昌言徒凂天聰無益¶
時政欲乞停轉對在朝羣臣有所聞見即許不時詣闕¶
聞奏從之仕周為右散騎常侍世宗即位遷户部侍郎¶
從征太原時魚崇諒迎母後至榖乘間言曰崇諒宿留¶
<pb:KR2a0032_WYG_269-3b>¶
不來有顧望意世宗頗疑之崇諒又表陳母病詔許歸¶
陜州就養以榖為翰林學士世宗謂宰相曰朕觀歴代¶
君臣治平之道誠為不易又念唐晋失德之後亂臣&KR0219;¶
將僣竊者多今中原甫定吳蜀幽并尚未平附聲敎未¶
能遠被宜令近臣各為論策宣導經濟之略乃命承㫖¶
徐台符以下二十餘人各撰為君難為臣不易論平邉¶
策以進其策率以修文徳来逺人為意惟榖與竇儀楊¶
<pb:KR2a0032_WYG_269-4a>¶
昭儉王朴以封疆密邇江淮當用師取之世宗自克髙¶
平常訓兵講武思混一天下及覽其策忻然聽納由是¶
平南之意益堅矣顯德三年遷兵部侍郎加承㫖世宗¶
留心稼穡命工刻木為耕夫織婦蠶女之狀置於禁中¶
思廣勸課之道榖為贊辭以進顕德六年加吏部侍郎¶
宋初轉禮部尚書依前翰林承㫖榖在翰林與竇儀不¶
恊儀有公望慮其軋巳嘗附宰相趙普與趙逄髙錫軰¶
共排儀儀終不至相位乾德二年判吏部銓兼知貢舉¶
再為南郊禮儀使法物制度多榖所定時范質為大禮¶
<pb:KR2a0032_WYG_269-4b>¶
使以鹵簿清㳺隊有甲騎具装莫知其制度以問於榖¶
榖曰梁貞明丁丑歲河南尹張全義獻人甲三百副馬¶
具裝二百副其人甲以布為裏黄絁表之青綠畫為甲¶
文紅錦綠青絁為下帬絳韋為絡金銅玦長短至膝前¶
膺為人面二目背連膺纒以紅錦騰蛇馬具裝盖尋常¶
馬甲但加珂拂於前膺及後鞦爾莊宗入洛悉焚毁質¶
命有司如榖説造以給用又乗輿大輦久亡其制榖創¶
<pb:KR2a0032_WYG_269-5a>¶
意造之後承用焉明德門成詔榖為之記乾徳中命庫¶
部員外郎王貽孫周易博士奚嶼同考試品官子弟榖¶
屬其子鄑於嶼鄑書不通以合格聞補殿中省進馬俄¶
為人所發下御史府案問嶼責授乾州司戸貽孫責授¶
左贊善大夫奪榖奉兩月榖後累加刑部户部二尚書¶
開寳三年卒年六十八贈右僕射榖强記嗜學博通經¶
史諸子佛老咸所總覽多蓄法書名畫善𨽻書為人雋¶
辨宏博然奔競務進見後學有文采者必極言以譽之¶
聞逹官有聞望者則巧詆以排之其多忌好名類此初¶
<pb:KR2a0032_WYG_269-5b>¶
太祖將受禪未有禪文榖在旁出諸懷中而進之曰巳¶
成矣太祖甚薄之嘗自曰吾頭骨法相非常當戴貂蟬¶
冠爾盖有意大用也人多笑之子邴至起居舍人天禧¶
四年錄榖孫寔試秘書省校書郎¶
扈䝉字日用幽州安次人曽祖洋涿州别駕祖智周盧¶
龍軍節度推官父曽内園使䝉少能文晋天福中舉進¶
士入漢為鄠縣主簿趙思綰叛遣郭從義討之郡縣吏¶
<pb:KR2a0032_WYG_269-6a>¶
供給皆戎服趨事䝉冠服褒博舉止舒緩從義頗訝之¶
轉運使李榖謂曰䝉文學名流不習吏事遂不之問周¶
廣順中從歸德軍節度趙暉為掌書記召為右拾遺直¶
史舘知制誥䝉從弟載時為翰林學士兄弟並掌内外¶
制時號二扈宋初由中書舍人遷翰林學士坐請託於¶
同年仇華黜為太子左贊善大夫稍遷左補闕掌大名¶
市征六年復知制誥充史舘修撰開寶中受詔與李穆¶
等同修五代史詳定古今本草五年連知貢舉七年䝉¶
上書言昔唐文宗每召大臣論事必命起居郎起居舍¶
<pb:KR2a0032_WYG_269-6b>¶
人執筆立於殿側以紀時政故文宗實錄稍為詳備至¶
後唐明宗亦命端明殿學士及樞密直學士輪修日歴¶
送史官近来此事都廢每季雖有内殿日歴樞密院錄¶
送史舘然所記者不過臣下對見辭謝而巳帝王言動¶
莫得而書緣宰相以漏泄為虞昩於宣播史官疏逺何¶
得與聞望自今凡有裁制之官優恤之言發自宸𠂻可¶
書簡䇿者並委宰臣及參知政事毎月輪知抄錄以備¶
<pb:KR2a0032_WYG_269-7a>¶
史官撰集從之即以參知政事盧多遜典其事九年正¶
月受朝乾元殿降王在列聲明大備蒙上聖功頌以述¶
太祖受禪平一天下之功其詞誇麗有詔褒之為盧多¶
遜所惡出知江陵府太宗即位召拜中書舍人旋復翰¶
林學士與李昉同修太祖實錄太平興國四年從征太¶
原還轉户部侍郎加承㫖雍熙三年被疾以工部尚書¶
致仕未幾卒年七十二贈右僕射自張昭竇儀卒典章¶
儀注多䝉所刋定初太祖受周禪追尊四廟親郊以宣¶
祖配天及太宗即位禮官以為舜郊嚳商郊𡨕周郊后¶
<pb:KR2a0032_WYG_269-7b>¶
稷王業所因也若漢髙之太公光武之南頓君雖有帝¶
父之尊而無預配天之祭故自太平興國三年六年再¶
郊並以太祖配於禮為允太宗將東封䝉定議曰嚴父¶
莫大於配天請以宣祖配天自雍熙元年罷封禪為郊¶
祀遂行其禮識者非之䝉性沉厚不言人是非好釋典¶
不喜殺縉紳稱善人有笑疾雖上前不自禁多著述有¶
鰲山集二十巻行扵世載字仲熙有傳見五代史¶
<pb:KR2a0032_WYG_269-8a>¶
王著字成象單州單父人性豁逹無城府幼能屬文漢¶
乾祐中舉進士周祖鎮大名世宗侍行聞著名召置門¶
下因得謁見周廣順中世宗鎮澶州辟觀察支使隨世¶
宗入朝遷殿中丞即位拜度支員外郎顯徳三年充翰¶
林學士六年丁家艱起復南唐李景使其弟從善来貢¶
㑹恭帝嗣位命著伴送至睢陽加金部郎中知制誥賜¶
金紫世宗靈駕赴慶陵符后從行公務悉資扵著宋初¶
加中書舍人建隆二年知貢舉時亳州獻紫芝鄆州獲¶
白兎隴州貢黄鸚鵡著獻頌因以規諌太祖甚嘉其意¶
<pb:KR2a0032_WYG_269-8b>¶
下詔褒之四年春宿直禁中被酒髪倒垂被面夜扣滋¶
德殿門求見帝怒發其醉宿倡家之過黜為比部員外¶
郎乾德初改兵部員外郎二年復知制誥數月加史舘¶
修撰判舘事三年就轉戸部郎中六年復為翰林學士¶
加兵部郎中再知貢舉開寳二年冬暴卒年四十二著¶
少有俊才世宗以幕府舊僚眷待尤厚常召見與語命¶
皇子出拜每呼學士而不名屡欲相之以其嗜酒故遲¶
<pb:KR2a0032_WYG_269-9a>¶
留久之及世宗疾大漸太祖與范質入受顧命謂質等¶
曰王著藩邸舊人我若不諱當命為相世宗崩乃止著¶
善與人交好延譽後進當世士大夫稱之有傳見五代¶
史¶
王祜字景叔大名莘人祖言仕唐黎陽令父徹舉後唐¶
進士至左拾遺祜少篤志詞學性倜儻有俊氣晋天福¶
中以書見桑維翰稱其藻麗由是名聞京師鄴帥杜重¶
威辟為觀察支使漢初重威移鎮睢陽反側不自安祜¶
嘗勸之使無反漢不聽祜坐是貶沁州司户參軍因作¶
<pb:KR2a0032_WYG_269-9b>¶
書貽鄉友以見志辭氣俊邁人多稱之仕周歴魏縣南¶
樂二令太祖受禪拜監察御史由魏縣移知光州遷殿¶
中侍御史乾德三年知制誥六年加集賢院修撰轉户¶
部員外郎太祖征太原已濟河諸州饋集上黨城中車¶
乗塞路上聞之將以稽留罪轉運使趙普曰六師方至¶
而轉運使以獲罪聞敵必謂儲峙不充有以窺我矣非¶
威逺之道也俾能治劇者徃蒞其州足矣即命祜知潞¶
<pb:KR2a0032_WYG_269-10a>¶
州及至饋餉無乏路亦無壅班師召還㑹符彥卿鎮大¶
名頗不治太祖以祜代之俾察彦卿動静謂曰此卿故¶
鄉所謂晝錦者也祜以百口明彦卿無罪且曰五代之¶
君多因猜忌殺無辜故享國不永願陛下以為戒彦卿¶
由是獲免故世謂祜有隂德繼以用兵嶽表徙知襄州¶
湖湘平移知潭州召還攝判吏部銓時左司員外郎侯¶
陟自揚州還復判銓祜判門下省陟所注擬祜多駮正¶
盧多遜與陟善陟因訴之多遜素惡祜不比巳遂出祜¶
為鎮國軍行軍司馬太平興國初移知河中府入為左¶
<pb:KR2a0032_WYG_269-10b>¶
司員外郎拜中書舍人充史館修撰未幾知開封府以¶
病請告太宗謂祜文章清節兼著特拜兵部侍郎月餘¶
卒年六十四初祜掌誥㑹盧多遜為學士隂傾趙普多¶
遜累諷祜比巳祜不從一日以宇文融排張説事勸釋¶
之多遜滋不悦及普再入多遜果敗與宇文融事頗類¶
識者服其先見祜子三人曰懿曰旦曰旭旦自有傳初¶
祜知貢舉多㧞擢寒俊畢士安柴成務皆其所取也後¶
<pb:KR2a0032_WYG_269-11a>¶
與其子旦同入兩制居中書懿字文德勵志為學舉進¶
士嘗知袁州有政績卒年四十九¶
旭字仲明嚴於治内恕以接物尤篤友義以䕃補太祝¶
嘗知緱氏縣時官鄰邑者多貪猥民有永寧三钁緱氏¶
一鎌之謡又知雍邱縣真宗尹京時素聞其能及踐阼¶
三遷至殿中丞自旦居宰府旭以嫌不任職王矩嘗薦¶
旭材堪治劇真宗召旦謂曰前代弟兄同居要地者多¶
矣朝廷任才豈以卿故屈之邪命授京府推官旦固辭¶
改判南曹由判國子監出知潁州荒政修舉大中祥符¶
<pb:KR2a0032_WYG_269-11b>¶
間旦既薨敭歴中外早有政績由兵部郎中出知應天¶
府卒年六十八懿子睦旭子質皆能其官¶
質字子野少謹厚淳約力學問師事楊億億歎以為英¶
妙伯父旦見其所為文嗟賞之以䕃補太常寺奉禮郎¶
後獻文召試賜進士及第被薦為舘閣校勘改集賢校¶
理累遷尚書祠部員外郎丁父憂與諸弟飯脱粟茹蔬¶
終䘮通判蘇州州守黄宗旦少質嘗因争事宗旦曰少¶
<pb:KR2a0032_WYG_269-12a>¶
年乃與丈人抗邪質曰事有當争職也卒不為屈宗旦¶
得盜鑄錢者百餘人下獄治退告質曰吾以術鈎致得¶
之喜見扵色質曰以術鈎人寘之死而又喜仁者之政¶
固如是乎宗旦慙沮為薄其罪還判尚書刑部吏部南¶
曹知蔡州州人歳時祀吳元濟廟質曰安有逆醜而廟¶
食扵民者毁之為更立狄仁傑李愬像而祠之蔡人至¶
今號䨇廟以本曹郎中召為開封府推官時兄雍為三¶
司判官質不欲兄弟並居省府懇辭得知夀州徙廬州¶
盜殺其徒并貲而遁捕得之質論盜死大理以謂法不¶
<pb:KR2a0032_WYG_269-12b>¶
當死質曰盜殺其徒自首者原之所以疑懷其黨且許¶
之自新此法意也今殺人取貲而捕獲貸之豈法意乎¶
疏上不報降監舒州靈仙觀採古今鍊形攝生之術撰¶
寶元總録百巻逾年韓琦知審刑院請盜殺其徒非自¶
首者勿原著為令扵是鄭戬葉清臣皆言質非罪且稱¶
其材起知泰州遷度支郎中徙荆湖北路轉運使嘗攝¶
江陵府事或訴民約㛰後期民言貧無貲以辦故違約¶
<pb:KR2a0032_WYG_269-13a>¶
質問其費幾何出私錢予之吏捕盜人衣者盜叩頭曰¶
平生不為過廹饑寒而至於此質命取衣衣之遣去加¶
史館修撰同判吏部流内銓擢天章閣待制出知陜州¶
卒質家世富貴兄弟習為驕侈而質克已好善自奉簡¶
素如寒士不喜畜財至不能自給初旦為中書舍人家¶
貧與昆弟貸人息錢違期以所乗馬償之質閲書得故¶
劵召子弟示之曰此吾家素風爾曹當毋忘也范仲淹¶
貶饒州治朋黨方急質獨載酒徃餞或以誚質質曰范¶
公賢者得為之黨幸矣世以此益賢之¶
<pb:KR2a0032_WYG_269-13b>¶
楊昭儉字仲寳京兆長安人曾祖嗣復唐門下侍郎平¶
章事吏部尚書祖授唐刑部尚書父景梁左諫義大夫¶
昭儉少敏俊後唐長興中登進士第解褐成徳軍節度¶
推官歴鎮魏掌書記拜左拾遺直史館與中書舍人張¶
昭逺等同修明宗實録書成遷殿中侍御史天福初改¶
禮部員外郎晋祖命宰相馮道為契丹冊禮使以昭儉¶
為介授職方員外郎旋加虞部郎中俄以本官知制誥¶
<pb:KR2a0032_WYG_269-14a>¶
不逾月三拜命時人榮之又為荆南髙從誨生辰國信¶
使賜金紫使囘拜中書舍人又為翰林學士時驕將張¶
彦澤鎮涇原暴殺從事張式朝廷不加罪昭儉與刑部¶
郎中李濤諫議大夫鄭受益抗疏論列請置之法疏奏¶
不報㑹有詔令朝臣轉對或有對事亦許以不時條奏¶
昭儉復上疏曰天子君臨四海日有萬機懋建諍臣彌¶
縫其闕今則諌臣雖設言路不通藥石之論不逹扵聖¶
聰而邪侫之徒取容扵左右御史臺紀綱之府彈紏之¶
司銜寃者固當昭雪為蠧者難免放流陛下臨御以来¶
<pb:KR2a0032_WYG_269-14b>¶
寛仁太甚徒置兩司殆如虛器遂令節使慢侮朝章屠¶
害幕吏始訴寃扵丹闕反執送扵本藩茍安跋扈之心¶
莫恤寃抑之苦願囘睿斷誅彦澤以謝軍吏由是權臣¶
忌之㑹請告洛陽不赴晋祖䘮為有司所紏停官未幾¶
起為河南少尹改秘書少監尋復中書舍人時河决數¶
郡大發丁夫以本部帥董其役既而塞之晋少主喜詔¶
立碑記其事昭儉表諫曰陛下刻石紀功不若降哀痛¶
<pb:KR2a0032_WYG_269-15a>¶
之詔摛翰頌羙不若頒罪已之文言甚切至少主嗟賞¶
之卒罷其事周世宗愛其才復召入翰林為學士嵗餘¶
改御史中丞多振舉臺憲故事未幾以鞫獄之失與知¶
雜御史趙礪侍御史張紏並出為武勝軍節度行軍司¶
馬開寶二年入為太子詹事以眼疾求退六年以工部¶
尚書致仕太宗即位就加禮部尚書太平興國二年卒¶
年七十六昭儉羙風儀善談名理事晋有直聲然利口¶
喜譏訾執政大臣懼其構謗多曲徇其意¶
魚崇諒字仲益其先楚州山陽人後徙於陜崇諒初名¶
<pb:KR2a0032_WYG_269-15b>¶
崇逺後避漢祖諱改之幼能屬文弱冠相州刺史辟為¶
從事㑹魏帥楊師厚卒建相州為昭徳軍分魏郡州縣¶
之半以隸之魏人不便裨校張彦及帳下囚節度使賀¶
徳倫歸欵莊宗崇諒奔歸陜明宗即位秦王從榮表為¶
記室從榮誅坐除籍流慶州清㤗初移華州俄以從榮¶
許歸葬放還陜三年起為陜州司馬仕晋歴殿中侍御¶
史鳳翔李儼表為觀察支使奉方物入貢宰相薦為屯¶
<pb:KR2a0032_WYG_269-16a>¶
田員外郎知制誥開運末契丹入汴契丹相張礪薦為¶
翰林學士契丹主北歸留崇諒京師漢祖之入盡索崇¶
諒所受契丹詔敕焚於朝堂復令知制誥俄拜翰林學¶
士就加中書舎人隱帝即位崇諒以母老求就養除保¶
義軍節度副使領台州刺史食郡奉會舉師討三叛節¶
度使白文珂在軍前崇諒知後事凡供軍儲備調發皆¶
促期而辦近鎮賴之崇諒親屬盡在鳯翔城中踰年城¶
破李榖為轉運使庇護崇諒家數十口皆無恙崇諒請¶
告自岐迎居於陜未幾王仁裕罷内職朝議請召崇諒¶
<pb:KR2a0032_WYG_269-16b>¶
為學士周祖踐祚書詔繁委皆崇諒為之廣順初加工¶
部侍郎充職㑹兖州慕容彦超加封邑彦超已懷反側¶
遣崇諒充使賜官告仍慰撫之時多進䇿人命崇諒就¶
樞密院引試考定升降崇諒以母老思鄉里求解官歸¶
養詔給長告賜其母衣服繒帛茶藥緡錢假滿百日令¶
本州月給錢三萬米麫十五觧俄拜禮部侍郎復為學¶
士詔令侍母歸闕崇諒再表以母老病乞終養優詔不¶
<pb:KR2a0032_WYG_269-17a>¶
允世宗征髙平崇諒尚未至陶榖乗間言曰魚崇諒逗¶
留不来有顧望意世宗頗疑之崇諒又表陳母病詔許¶
歸陜州就養訖太祖朝不起太宗即位詔授金紫光禄¶
大夫尚書兵部侍郎致仕嵗餘卒¶
張澹字成文其先南陽人徙家河南澹幼而好學有才¶
藻晋開運初登進士第宰相桑維翰器之妻以女觧褐¶
校書郎直昭文舘再遷秘書郎充鹽鐵推官歴左拾遺¶
禮部員外郎並充史館修撰出為洛陽令秩滿授吏部¶
員外復充史館修撰周恭帝初拜右司員外郎知制誥¶
<pb:KR2a0032_WYG_269-17b>¶
建隆二年加祠部郎中㑹秘書郎張去華上書自薦有¶
文藝願與澹及祠部員外郎知制誥盧多遜殿中侍御¶
史師頌並試覈定優劣太祖令並試於講武殿澹所對¶
不應䇿問責授左司員外郎未幾通判㤗州兼海陵鹽¶
監副使蜀平通判梓州復拜祠部郎中開寳初就轉倉¶
部郎中四年冬以本官知制誥六年㑹李昉責授盧多¶
遜使江南内署闕學士太祖令澹權直學士院七年長¶
<pb:KR2a0032_WYG_269-18a>¶
春節攝殿中監祭酒命賜金紫六月權㸃檢三司事不¶
逾旬疽發背卒年五十六太祖聞其無子甚愍之命中¶
使護塟於洛陽澹羙風儀善談論歴官釐務所至皆治¶
初與詞臣校藝黜居郎署頗怏怏晚年附會盧多遜方¶
再獲進用淳化中太宗論及文士曰澹典書命而試以¶
策非其所長此盖陶榖髙錫黨張去華以沮澹爾若使¶
榖軰出其不意而遽試之豈有不失律者邪¶
高錫字天福河中虞郷人家世業儒幼頴悟能屬文漢¶
乾祐中舉進士王晏鎮徐州辟掌書記留守西洛又辟¶
<pb:KR2a0032_WYG_269-18b>¶
河南府推官坐按獄失實奪官遷置涇州㑹赦得歸周¶
顕徳初劉崇入宼宰相請選將拒之世宗銳意親征破¶
崇髙平誅敗將樊愛能等由是政無大小悉親决之不¶
復責成有司錫徒歩詣招諫匭上書請擇賢任官分治¶
衆職疏奏不報世宗甞令翰林學士及兩省官分撰俳¶
優詞付教坊肄習以奉游宴錫復上疏諌後為蔡州防¶
禦推官宋初棄官歸京師詣匭上疏請禁兵器疏入不¶
<pb:KR2a0032_WYG_269-19a>¶
報建隆三年又以書干宰相范質質奏用為著作佐郎¶
明年春遷監察御史秋拜左拾遺知制誥加屯田員外¶
郎乾徳初賜緋太宗尹京石熙載在幕中錫弟銑應進¶
士舉干熙載望首薦銑辭藝淺薄熙載不許錫深衘之¶
數於帝前言熙載禆贊無狀帝具以語太宗且曰當為¶
汝擇人代之太宗曰熙載勤於廼職聞髙錫嘗求薦其¶
弟熙載拒之慮為錫所構帝大悟雖怒之未有以發㑹¶
使清州私受節帥郭崇賂遺又嘗致書澧州刺史為僧¶
求紫衣為人所告事下御史府核實責貶莱州司馬遇¶
<pb:KR2a0032_WYG_269-19b>¶
赦改均州别駕移陳州太平興國八年卒兄子冕冕字¶
子莊周顕徳中詣闕上書稱㫖擢為諌議大夫宰相范¶
質以為超擢太過詔特受將仕郎守右補闕賜賚加等¶
宋初由膳部都官員外郎累至膳部郎中出知益州雍¶
熙二年卒年五十贈右諫議大夫錄其子垂休為固始¶
主簿¶
論曰自唐以来翰林直學士與中書舍人對掌訓辭頌¶
<pb:KR2a0032_WYG_269-20a>¶
宣功徳箴諫闕失不專為文墨之職也宋興亦采詞藻¶
以備斯選若榖之才雋著之敏逹澹之治迹錫之䇿慮¶
冕之敦質咸有可觀然豫成禪代之詔見薄時君終身¶
不獲大用及夫險詖忌前酣醟少檢附勢希榮構䜛謀¶
已皆無取焉䝉博洽長厚繼竇儀裁定儀制惜乎南郊¶
之議請去太祖以宣祖配天為識者所非昭儉抗論跋¶
扈志除驕將而多言歴詆自取惡名抑好訐為直者與¶
崇諒奉親篤至反罹間毁終身歸養而不復起後䝉旌¶
賁之典則為善者聳動矣祜以百口明符彦卿無他志¶
<pb:KR2a0032_WYG_269-20b>¶
且言以猜忌殺無辜者享國不長因以杜太宗之他疑¶
又却盧多遜之傾趙普以致被黜仁者有後宜乎子旦¶
為宋元臣焉¶
　宋史巻二百六十九¶
